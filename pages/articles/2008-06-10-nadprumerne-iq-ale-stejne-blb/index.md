---
title: Nadprůměrné IQ ale stejně blb
path: /nadprumerne-iq-ale-stejne-blb/
layout: post
date: 2008-06-10
---

Jakožto účastník Fyzikálního týdne pořádaného ČVUT jsem se dostal mezi zajímavý okruh lidí. Lidé na podobné akce jezdí ze 3 důvodů. **1) odpočinout si od školy, nakupovat, poznávat krásy nočního velkoměsta 2) prohloubit svoje znalosti fyziky 3) tak nějak od obou předchozích trochu** Samozřejmě, že většina ze 150 účastníků spadá do skupiny druhé. Jsou to nadšenci do fyziky, kteří by už nejraději hodili svá středoškolská léta za hlavu a nastoupili rovnou někam na jadernou fyziku. Jejich snem je celý život sedět někde v laboratoři a pracovat na nějakém výzkumu. Velká část z nich na to samozřejmě i má. Nepochybuji o tom, že jejich průměrné IQ a smysl pro logiku bude větší než u zbylých 90% populace. Co jim však výrazně chybí je tkzv. **sociální IQ**. Aneb život je komplexní věc a nestačí být dobrý pouze v logice. V životě jsou i další věci. Jak nejrychleji takovéhoto "génia" odhalíte? Stačí s ním zajít večer někam mezi lidi (což už je první odhalovací proces, většina totiž nerada komunikuje s okolím). A pak to přijde. Spontální rozhovor a cit pro něj, to je největší kámen úrazu. Těžko mu vysvětlíte, že tamtu slečnu asi moc "perlička" o slaboproudu zajímat nebude. Že recitováním naučených vtipů taky nikoho moc nerozesměje (pokud tam však nesedí někdo podobéno ražení, z nevinného večírku je pak rázem setkání ufounů). Umět promluvit s kýmkoliv a tak, aby se nenudil, to je umění. Každého zajímá něco jiného, každý má jiné koníčky. Těžko s ním můžete mluvit o věcech, které vůbec nezná. Ano, někdy je to opravdu komplikované. Někdy je i lepší nemluvit. Tohle by si měli všichni anti-sociálové povinně vyrýt do nejbližšího kamene. Dalším takovým zajímavým jevem (spojeným se sociálním IQ) je oblékání. Lidé, kteří mají vysoké IQ (avšak nízké to sociální) prostě považují hezký vzhled za něco povrchního a jen pro hloupé. Prý je důležité to uvnitř. Ano, to je pravda - to uvnitř se totiž těžko mění, narozdíl od 3 roky starého sepraného trička. Vzhled je povrchní a jen sám o sobě nestačí. Je to však první obal člověka, který partner rozbaluje. Bohužel ho ale někdy odradí tak, že se k sladkému karamelu uprostřed ani nedostane. Proč by člověk nemohl být inteligentní a zároveň i dobře vypadat? Ať chceme nebo ne, každý dá na první dojem. Určitě si každý všimne dřív toho co máme na sobě, než toho jak rozumíme derivacím. **Jak by se tedy dalo rozdělit lidské pokolení? ** 3% - vysoké IQ, vysoké sociální IQ 7% - vysoké IQ, ale ve společnosti zoufalci 50% - průměrné IQ, dobré sociální IQ 40% - ten horší zbytek Nezoufejte, určitě v tom nejste sami.
