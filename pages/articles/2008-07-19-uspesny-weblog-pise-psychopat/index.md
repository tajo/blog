---
title: Úspěšný weblog píše psychopat
path: /uspesny-weblog-pise-psychopat/
layout: post
date: 2008-07-19
---

Blog si lidé zakládají z jednoho prostého důvodu - rádi píšou. Samozřejmě většina z nich je ještě raději čtena. Tvrdit, že mi nezáleží na návštěvnosti je nesmysl. Psát pro 1 člověka denně nemůže bavit nikoho. Takový blog se pak může podobat psychiatrické léčebné metodě, kdy člověk píše a píše, aby se z něčeho špatného vypsal. Nakonec jeho dílo však končí v koši.  I můj blog má čtenářů poskromno. Autor se musí ze začátku prostě obrnit trpělivostí, lidé si ho na google jednou najdou. **Jak dosáhnout vyšší návštěvnosti (čti: co mají lidé rádi) ?** Lidi milují bulvár.  Není nic jednoduššího než každý den napsat článek ve stylu: "_Fotky nahé modelky Verešové... tak ty zde nenajdete..ale je to pěkná baba .... bla bla_". Můžete se těšit třeba na 2000 lidí denně Bavilo by vás ale provozovat takovouto žumpu? Do další kategorie bych sesypal stránky autorů, kteří vědí o čem píšou. Poskytují prostě kvalitní informace a ty mají cenu zlata. Kolik důležitých věcí lze například vyčíst ohledně tvoření webovek. Tento kontrétní příklad je dost rozšířeným jevem. Ten kdo zakládá blog se totiž většinou věnuje tomu, čemu rozumí. Nesmíme však také zapomenout na  okruh bavičů a volnomyšlenkářů. Píšou zábavné eseje a vtipně narážejí na současné události.  Čtenář má typicky během čtení před sebou večeři nebo svačinu, protože právě zapl počítač a chce se před prací trošku pobavit. Velice zajímavým úkazem je ale skupina čtvrtá. **Autor blogu = psychopat**. Ve skutečnosti to však může být vysoce inteligentní člověk, který bravurně zvládá ovlivňovat masy (něco jako _Hitler_). Píše provokativně, všechno zná, všemu rozumí. Prohlašuje sám sebe za celebritu. Nestydí se ani za přímé lži ohledně svého vzdělání. Prostě arogantní magor. A to se lidem líbí.  Jeho čtenáři se pak dělí na poslušné ovečky, které pěkně krmí a na ty inteligentnější, kteří se jeho článkama chodí bavit, či okoukat, jak se že to vlastně s těma lidma má pracovat. Sám za sebe můžu prohlásit, že bych nikdy nespadl například do první kategorie, jen kvůli vyšší návštěvnosti. Vést si blog ve psycho-stylu má zas tu nevýhodu, že bych pak musel každého človíčka, který mě zná pouze z internetu, přesvědčovat o svém duševním zdraví. Vést život jako _Jekyll a Hyde_, to prostě není ono. Ano návštěvnost je dobrá věc, o to lepší pokud je podložena kvalitním obsahem...
