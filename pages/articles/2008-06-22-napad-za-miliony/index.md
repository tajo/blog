---
title: Nápad za milióny
path: /napad-za-miliony/
layout: post
date: 2008-06-22
---

Pokud chcete skončit jako milionáři a chcete si peněz užít ještě dokuď jste mladí, máte pouze jedinou možnost (pokud tedy nemáte bohatou tetičku) - začít podnikat na internetu. Neexistuje rychlejší přístup k penězům, než je internet. Klasické podnikaní je o mnoho složitější. Potřebujete na začátek hodně peněz, což znamená si vzít velkou půjčku, kterou budete splácet dalších 30 let. Nemáte ovšem nikde jistotu, že zrovna vaše zaměření bude tím pravým. Je to risk. Budete pracovat denně 16h. Při usínání i vstávání budete myslet pořád na práci. Budete tomu muset odevzdat vše. Než se ale ovšem dočkáte toho, abyste mohli pouze sklízet plody své práce, budete staří a oškliví. Užívat si peníze v 60 už prostě není ono. Cestování se stane otravným. Budete mít problémy se zdravím. Internetové podnikání je 1000x lepší. Do začátku nepotřebujete prakticky žádné peníze (poplatky za hosting a doménu jsou zanedbatelné). Jediné co potřebujete je nápad - dobrý nápad. Pak se během 2-3 let dozvíte, jak jste na tom. Buď prostě stránky zrušíte (což vás dohromady stálo max. pár 1000kč a hodin práce) nebo se stanete úspěšnými milionáři. Internet vám ihned poskytne zpětnou vazbu - je rychlý, dynamický, demokratický a spravedlivý. S trochou štěstí vymyslíte třeba něco jako YouTube.com. A pak vás koupí Google, či Microsoft za miliardy dolarů. Nebo vás napadne naprogramovat něco ve stylu FaceBook.com. Během pár let pohádkově zbohatnete a můžete se začít věnovat příjemnějším věcem. Nedávno jsem četl rozhovor se zakladatelem Centrum.cz. Oslovil mě s tvrzením, že internet potřebuje projekty a funkce, které už používáme i v normálním životě. Pouze ty mají šanci na úspěch. Někdy se může jednat i o naprvní pohled jednoduché hlouposti, ale jednoduchost je klíč. Lidé potřebují jednoduché věci. Potřebují ihned vědět na jakou stránku přišli a jak se ovládá. Máte nějaký nápad za milióny? Co vám chybí na internetu z toho co používáte i v normálním životě? Až to ode mě koupí Google, rád vám nějaký ten milión pošlu :-).