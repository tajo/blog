---
title: Mé šachové ego (1)
path: /me-sachove-ego-1/
layout: post
date: 2008-02-27
---

Rozhodl jsem se, že zde budu zveřejňovat **zajímavé** šachové partie (samozřejmě okomentované). Tudíž se můžete každé 2 týdny těšit minimálně na jednu z těch mých. :-) Tuto partii jsem sehrál v Krajském přeboru Vysočina v zápase **Jiskra Humpolec "A"** (za který hraju) X **TJ ŽĎAS Žďár nad Sáz. "B"** dne 24.2.2008. Celkový stav utkání skončil 6:2 ve prospěch Žďáru.  [Event "Krajský přebor Vysočiny, Humpolec"] [Site "Humpolec, Česká Republika"] [EventDate "24.02.2008"] [Result "1-0"] [White "Vojtěch Mikšů"] [Black "Jaroslav Růžička"] [WhiteElo "0"] [BlackElo "1878"] 1\. c4 e5 2. Nc3 f5 3. e3 Nf6 4. d4 exd4 5. exd4 d5 6. Bg5 Bb4 7. cxd5 Qxd5 8. Bxf6+ Qe4+ 9. Qe2 gxf6 10. f3 Qxe2+ 11. Bxe2 Be6 12. a3 Bxc3+ 13. bxc3 Kf7 14. Nh3 Re8 15. O-O c6 16. Rfe1 b5 17. Bd3 Na6 18. Nf4 Bd7 19. Kf2 Nc7 20. Rxe8 Kxe8 21. Bc2 Ke7 22. Rd1 Kd6 23. Bb3 Re8 24. d5 c5 25. c4 a6 26. Nh5 Rf8 27. Kg3 bxc4 28. Bxc4 Nb5 29. Rd3 Nc7 30. Rd2 Bb5 31. Bxb5 axb5 32. Kf4 Nxd5+ 33. Kxf5 Kc6 34. Re2 c4 35. Nf4 Nxf4 36. Kxf4 Rd8 37. Rc2 Kc5 38. Kf5 Rd6 39. Ke4 Rd3 40. Ra2 Kb6 41. a4 b4 42. a5+ Kb5 43. a6 Rd8 44. a7 Ra8 45. Kd4 b3 46. Ra1 Kb4 47. Ra6 b2 48. Rb6+ Ka3 49. Kc3 Rxa7 50. Rxb2 Rg7 51. Re2 Rc7 52. Re4 Rg7 53. Rg4 1-0  **Krátký komentář: ** Zahájení jsem zvolil anglické, což dělám téměř pravidelně. Trošku mě překvapil tah _2\. ... f5_, což jsem hrál vůbec poprvé. Trošku slabší byl tah černého _4\. ... exd4_, tím mi lecos usnadnil. Lepší bylo _4\. ... e4_. Další vývoj byl pro mě, z pozice bílého, celkem příznivý. Podařilo se mi vytvořit soupeřovi izolovaného dvojpěšce na f sloupci. Navíc se (pochopitelně) vzdal možnosti rošády. Naopak já jsem dokončil vývin a rošádu zdárně uskutečnil. Pak ovšem přišla má chyba v podobě _25\. d5?_. Nějak jsem opomenul, že černý může krásně přetáhnout svého pěšce na c sloupci a bylo vymalováno. Partie se přiklonila na stranu černého, který si se mnou už dělal, co se mu zlíbilo. Trošku si však zkomplikoval hru tím, že nezabránil postupu bílého a pěšce, načež se musel samozřejmě stáhnout s věží. Nebylo to ale nic převratného. Partie je za bílého stejně prohraná, není šance zabránit pěšcům v postupu. Ovšem následně přišla série velmi slabých tahů černého vyústěná v _48\. ... Ka3_. Celá partie je tím otočena. Černý po pár tazích vzdává. **Atmosféra při zápase:** Jelikož jsem mladší hráč bez ELA, soupeři mě rádi podceňují a dělají tak zbytečné chyby. Soupeř po celou dobu nevěnoval naší partii moc času. Po tahu vždy vstal a šel se dívat jinam. Posledních 20 tahů (když už měl v partii převahu) hrál zbytečně rychle. V 48. tahu se to však zlomilo, nastalo dlouhé přemýšlení, ošklivé obličeje a následný odjezd domu s prohozeným partiářem. Dalo by se na to napasovat jedno pěkné přísloví: "_Pozdě bycha honit_". P.S. S převedením partiáře sem na web jsem dnes strávil asi tak 3h, proto jsem dnes rozbor provedl velice stručně a bez jakýchkoliv dalších možných variant, či analýzou z Fritze. Příště to snad napravím. :-)
