---
title: Ztracený rok?
path: /ztraceny-rok/
layout: post
date: 2012-10-02
---

Už mi přišel několikrát stejný dotaz, který se týká protahování studia. Pokusím se tedy popsat, jak to funguje na ČVUT a FIT. Velmi důležité je rozhodnutí, kdy se vlastně do zahraniční vydáte. Snad až na pár vyjímek můžete vyjet až místo 3. ročníku bakalářského studia a obou ročníků magisterského studia. Většina lidí volí právě ten 3. ročník, tedy stejně jako já a považuji to i za nejlepší řešení jelikož: 

  1. Pokud to nevyjde, můžete to za rok zkusit znova.
  2. Pokud to vyjde a bude vás to bavit, můžete to za rok zkusit znova. :)
  3. Většina výjezdů je vhodná spíše pro bakaláře, typicky hlavně do USA. Graduated studium tu totiž není tolik obvyklé jako to undergraduated.
  4. To co tu odstudujete vám může být uznáno i za povinné předměty z ČVUTu a zjednodušit vám tak cestu k titulu. Pokud vyjedete až místo prvního ročníku magisterského studia, tak tu typicky budete stejně půlku předmětů studovat z undergraduated programu a nejen že se nicmoc nového nenaučíte, ale navíc vás s tím doma pošlou k šípku. Nicméně pokud je vaší prioritou hlavně jazyk, cestování a "užít si to", tak to nemusí být špatná volba.
  5. A největší nevýhoda: Musíte pokračovat v magisterském studiu na ČVUT. Ztratíte tedy možnost volby. Je sice pravda že z ČVUT nemáte moc kam utéct, nicméně co když se vám v dané zemi bude natolik líbit, že byste tam chtěli absolvovat i magisterské studium?
Teď jsem vás přesvědčil o tom, že si máte podat přihlášku už na podzim ve 3. semestru. Jak je to tedy ale s tím protahováním? Teoreticky by k žádnému dojít nemělo, prakticky je to ale nemožné. Důvody: 
  1. Ne ke všem předmětům najdete věrný ekvivalent, který by vám bez mrknutí oka u nás uznali.
  2. I když ho najdete, tak je velká šance, že se třeba nebude ani ten rok vyučovat.
  3. Některé české předměty byste tedy museli řešit na dálku. (Dle našeho proděkana lze předmět/zkoušku řešit i korespondenčně.)
  4. Bakalářka. Nemohu ještě soudit, ale určitě nějaký čas zabere.
  5. Státnice. Museli byste se vrátit co nejdříve domů a obětovat tak možnost si v létě pořádně procestovat zemi, kde jste celý rok studovali. Což by obzvláště třeba u USA zamrzelo.
  6.  Tohle už záleží na prioritách každého, ale já jsem sem nejel s tím, abych tu ležel celé dny v knížkách. Nejsem na to zvyklý ani u nás a už vůbec by mě nenapadlo to dělat tady. Máte kolem sebe spousty fajn lidí, událostí, večírků a možných výletů, což je vlastně také forma výuky (angličtiny). Nebude se vám chtít sedět nad učením.
  7. Práce. Můžete pracovat buď na kampusu nebo třeba i na dálku (programování ftw). Peníze se vám budou hodit.
Došel jsem tedy k tomu, že je dobré školu poměrně utlumit (vybrat si spíše méně časově náročné předměty), co nejvíce se zapojit do "social life" a zbytek času věnovat vydělávání peněz, abych mohl cestovat. Rok sem, rok tam. Rozhodně to ztracený čas není. Vždy si minimálně odvezete skvělé vzpomínky, spoustu kontaktů a porci sebevědomí. A k čemu by byl život bez zábavy? :) /Mimochodem nějak mi začíná měknout čeština. Stále více a více času trávím korekturou./
