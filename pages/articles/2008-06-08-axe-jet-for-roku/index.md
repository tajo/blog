---
title: Axe jet - fór roku?
path: /axe-jet-for-roku/
layout: post
date: 2008-06-08
---

Pokud alespoň občas sledujete televizi, určitě jste už shlédli geniální reklamu na Axe jet. I když rok 2008 ještě neskončil, už teď bych ji vyhlásil šprímem roku. Tato parodie na airolinky je ve skutečnosti skrytou reklamou na deodorant Axe. Nutno uznat, že se jedná o fake velmi sofistikovaný. Televizním spotem to teprve začíná. Axe nám připravilo i skvostné stránky [www.axejet.cz](http://www.axejet.cz), kde nám představuje 8 sexy koček-letušek. Doporučuji si přečíst jejich profily. Jsou to hovoté perly. Také jste si všimli jejich na první pohled nenápadného loga? Že by uprostřed byl obrys něčeho "nečekaného". Takovýchto indicií by se ale našlo více. 

![Axe jet](../wp-legacy-content/axe.jpg) _logo Axe jet_ Bohužel si to ale trošku pokazili. Zahraničí nás totiž opět předběhlo a tak už můžeme najít informace o novém deodorantu Axe - Jet. Důkazem jsou tyto stránky - [http://www.axejet.co.za/](http://www.axejet.co.za). Neotřelost se však cení a u reklam dvojnásob. Axe udělalo výtečný tah. Reklama ve které by se nastříkala spreyem nějaká slečna Jana a následně by povídala minutu o svých skvělých zážitcích (jak si připadala lehce a uvolněně), by těžko sklidila takovou pozornost...
