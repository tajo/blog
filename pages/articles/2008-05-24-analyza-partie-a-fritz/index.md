---
title: Analýza partie a Fritz
path: /analyza-partie-a-fritz/
layout: post
date: 2008-05-24
---

Fritz je velice dokonalým a pokročilým šachovým programem. Ve svém oboru patří k naprosté špičce. Pokud hledáte nejsilnější šachový počítačový program, pak je to právě Fritz. Nejnovější verze se honosí již číslem 11. Právě tento program běžící na "skříňovém" superpočítači od IBM (označován jako DeepFritz) byl schopen porazit nedávného mistra světa šachu _Vladimira Kramnika_. Hrát s takovýmto soupeřem je tedy pěkná otrava, jelikož narozdíl od lidských soupeřů nedělá chyby. Ovšem není to pouze soupeř, ale především silný trenér a pomocník. Velmi neocenitelným nástrojem je kompletní analýza vaší partie. Jak vůbec vlastní partii do Fritze vložit a následně zanalyzovat? Jak pak následně takovouto partii dostat na web? Zde je menší návod. **Jak partii do Fritze vložit?** Stejně tak jako kdybyste chtěli hrát s Fritzem partii. Dáte tedy _New Game_. Aby vás však Fritz stále neotravoval a nevnucoval vám své tahy, musíte vypnout motor (což je vlastně samotný šachový algoritmus) - to provedete zkratkou _SHIFT+CTRL+M_. Jelikož partii nejspíše chcete "přepsat" z partiáře, doporučuji si pro lepší přehlednost a rychlejší orientaci zapnout postranní popisky. Stačí použít zkratku _SHIFT+CTRL+ALT+O_, zaškrtnout _Coordinates_ a _OK_. Nyní už stačí celou partii natahat - střídavě bílý/černý tah. Nyní je správný okamžik si partii uložit. V šachovém světě se používá mezinárodně dohodnutý formát pro šachové notace. Označuje se jako_ pgn_ formát. Krom samotných tahů umožňuje dále ukládat jména hráčů, jejich ela, adresu, datum a spousty dalších nedůležitých věcí. V tomto formátu pak budeme následně partii vkládat i do webu. Ve Fritzovi uložíme partii do pgn pomocí zkrazky _CTRL+S_ a jako soubor typu vybereme PGN. (jsou i další možnosti jak partii uložit). Nyní je čas se naučit partii ve Fritzovi analyzovat. Existuje spousta možností, jak se probírat po jednotlivých tazích. Zadávat nové podvarianty, komentáře... Nejjednoduším řešením (především pro méně zkušené) je zvolit kompletní automatickou analýzu celé partie, což lze vyvoval zkratkou_ CTRL+Y_. 

![Full Analýza - Fritz](../wp-legacy-content/analyza_fritz.jpg) _Full Analýza_ V bloku _Annotations_ si zvolíte, co všechno má Fritz do výsledné notace zapracovat. V části _Calculation_ time zvolíte délku zpracovávání analýzy celé hry a jednoho tahu. A v bloku _Side_ zas zvolíte pro kterou stranu se má rozbor vytvořit. Poté už stačí jen kliknout na _OK_ a nechat Fritze pracovat. Po určité době (kterou jste si nastavili) vám Fritz dodá novou notaci obohacenou o výhodné podvarianty a anglický komentář. Partii následně opět můžete uložit do formátu PGN, nebo si jen zvědavě našlé podvarianty procházet a "chytat se za hlavu". :) Druhá část (dostat partii na web) je o poznání složitější. Musíte totiž rozumět základům HTML. Do svých stránek musíte zapracovat skript **PGN Viewer**. Já například na těchto stránkách používám [tento](http://code.google.com/p/jspgnviewer/downloads/list) a to z důvodu že je portován i do verze WordPress plug-inu. Bohužel má menší vadu v podobě neschopnosti přehrát složitější notace. Neměl jsem ještě čas probádat více i další konkurenty, určitě je ale z čeho vybírat...

