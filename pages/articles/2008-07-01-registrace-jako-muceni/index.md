---
title: Registrace jako mučení
path: /registrace-jako-muceni/
layout: post
date: 2008-07-01
---

_Žila, byla jedna stránka, bez registrace ani francouzáka, nu co naplat, nedá se nic dělat, je tedy čas začít konat._ Poprvé, podruhé, potřetí, počtvrté, popáté, pošesté.... po deváte! jsem se dočkal od promáčklého tlačítka "Dokončit registraci" kýženého výsledku. Před tím jsem však 8x hledal volný nick a 1x opsal špatně 8-místný nečitelný kód. Při každém pokusu jsem se navíc jako bonus mohl procvičit v prstokladu formou poctivého dvojitého opsání svého 15 místného hesla, povolání dědečka a onoho 8-místného kódu. Není však nad ten pocit, když dokončíte náročnou a odpornou práci. Byl to opravdu silně stresující a traumatizující zážitek. Snad to nezanechá v mé nadcházející dospělosti následky... (_inspirováno službou live.com_)