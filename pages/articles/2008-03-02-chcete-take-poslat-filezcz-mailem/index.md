---
title: Chcete také poslat Filez.cz mailem? 
path: /chcete-take-poslat-filezcz-mailem/
layout: post
date: 2008-03-02
---

Včera odpoledne jsem obdržel velice zajímavou nabídku. Tedy zajímavou v tom smyslu, že mě dost pobavila. Skutečné jméno tazatele neznám, tak si ho pojmenujme třeba jako Boba. (Bob je Slovák) 

> **Bob:** "_Dobrý Deň chcel by som sa Vás opýtať či by ste mi nemohli poslať Kópiu Vášho systému ktorý používate na filez.cz. Tento systém nikde nepoužijem ja ich len zbieram a už som ich takto nazbieral vyše 1350. ĎAKUJEM VOPRED._"

Z počátku jsem byl trochu v šoku a tak jsem se tedy zeptal na to, který systém myslí. 

> **Bob:** _no ten co pouzivate_

Už jsem začínal tušit, že se bude zábava. :-) 

> **tajo:** _to jako myslite Vam poslat zdarma kompletni zdrojovy kod portalu Filez.cz ? _ **Bob:** _No ja viem ze to znie sialene ale ked ja ako magor vsetko zbieram_

Samozřejmě jsem napsal, že to není v žádném případě možné. Nehodlám zdarma někde uvolnit svoji půlroční práci. Bob však "přitlačil na pilu" a začal dále smlouvat. Tentokrát vytasil s tím, že za to zaplatí. Bohužel bylo jeho maximum jen **1 500 CZK**. Bob se odmlčel... Za 10 min ale vytáhl z rukávu další eso: 

> **Bob:** _a nevymenil by si to za ine systemy mam ich vela_ **tajo:** _neměl byste třeba google.com? :-)_ **Bob:** _google klon by som mal aj ine hladacie systemy_

Dokonce by mi chtěl zaslat 2 vypálené DVD s posbíranými "systémy". Nacož jsem mu odvětil, že nesdílím jeho sběračskou touhu a Bob se odpojil. **Co z toho plyne?** Filez.cz v nejbližší době nehodlám prodávat a už vůbec ne za směšných 1 500 CZK.
