---
title: Key West
path: /key-west/
layout: post
date: 2012-12-29
readNext: /miami-beach/
description: Celý jeden den na Floridě jsme vyhradili pro výlet na Key West, který je od Miami vzdálený 130 mil aneb 3 hodiny autem. Key West je ostrov a úplně nejjižnější částí USA. Vede však na něj soustava mostů (v kombinaci s ostrůvky) aka Overseas Hwy v délce 100 mil, takže už samotná cesta je hodně zajímavá. 
---

Celý jeden den na Floridě jsme vyhradili pro výlet na Key West, který je od Miami vzdálený 130 mil aneb 3 hodiny autem. Key West je ostrov a úplně nejjižnější částí USA. Vede však na něj soustava mostů (v kombinaci s ostrůvky) aka Overseas Hwy v délce 100 mil, takže už samotná cesta je hodně zajímavá. 

<a href="kw_orig.jpg"><img src="kw.jpg" style="height: 400px" /></a>

Byl to asi jediný den, kdy jsme se dokázali z pokoje vykopat před 8 hodinou ranní. To samozřejmě v důsledku znamenalo to, že si kromě řidiče z cesty nikdo nic nepamatuje, protože jsme všichni spali. Nicméně namontoval jsem na auto GoPro kamerku, která každých 5s udělala fotku. Takže mám teď na flashce 2000 fotek, které cca za týden proměním v parádní video. 

<a href="kw2_orig.jpg"><img src="kw2.jpg" style="height: 400px" /></a>

Key West je úplně jiný než Miami. Žije v něm nějakých 25 000 lidí a připadáte si jak v nějakém poklidném středomořském městečku - pro ameriku nezvykle úzké uličky. Ani mrakodrapy tu nehledejte. Tady se trochu zastavil čas, všechno je takové uvolněné a na pohodu. V barech ani obchodech po nás nechtěli IDčka, když jsme nakupovali alkohol. Často byla na ulici cítit tráva... Tak trochu hippies skanzen. :) Mimochodem nachází se zde také dům, kde žil Ernest Hemingway. 

<a href="kw3_orig.jpg"><img src="kw3.jpg" style="height: 400px" /></a>

A samozřejmostí bylo bezchybné počasí a nádherné pláže. Z Key Westu je to navíc už jenom 90 mil na Kubu, takže jsme vyhlíželi, jestli se třeba někdo nevynoří z vody. Mimochodech pro američany je ilegální cestovat na Kubu, musí přestupovat v jiné zemi a i tak jim hrozí pokuta. Na ostrově je vojenská základna a Coast Guard také nelení. 

<a href="kw4_orig.jpg"><img src="kw4.jpg" style="height: 400px" /></a>

Key West je povinný výlet, pokud se budete někdy nacházet na jihu Floridy. Je to část ameriky, která má asi nejblíže k tomu, co si představuju pod tropickým rájem.
