---
title: Campus center
path: /campus-center/
layout: post
date: 2012-09-13
---

Campus center je už dle názvu asi tou nejdůležitější budovou v areálu MSOE. Krom toho, že se v ní učí  hromada hodin, v ní také najdete všechny důležité kanceláře, ale kvůli tomu o ní nepíšu. Co však stojí za zmínku je 3. patro, které je víceméně určené jenom studentům. Ve velkém otevřeném prostoru je bezpočet stolů, židlí, křesel a gaučů. Chcete mrknout na televizi? Není problém. (Mimochodem kabelovka je standardní vybavení všech pokojů i na kolejích a pokud jste zrovna jeden ze 3 lidí na škole, kteří nemají vlastní plasmu na pokoji, tak je k dispozici i televize v společenské místnosti na koleji). 

![](../wp-legacy-content/2012-09-13-08.21.281-300x225.jpg) _CC MSOE_

Pokud vám vyhládne, tak na jedné straně na vás čeká Skylight, což je takový školní fastfood + market v jednom (btw můžeme zde zdarma prožrat 150$/quarter). Na druhé straně je zas Bookstore, kde kromě knížek seženete i všechno, co byste čekali od slušně vybaveného papírnictví. Navíc  je plný triček, mikin, bund, kalhot, tepláků, hrnků, tašek a další 150 věcí s logem MSOE (u těch dražších i v kombinaci s logem Nike či Puma). Není to tedy jako u nás na ČVUTu, kde si můžete vybrat pytlovité tričko šedé varianty pro pány a fialové pro dámy. 

![Bookstore](../wp-legacy-content/2012-09-13-08.21.16-300x225.jpg) _Bookstore_

A asi nejlepší část je game room. Vše je samozřejmě zdarma. 

![Gameroom I](../wp-legacy-content/2012-09-13-08.26.08-300x225.jpg) ![Gameroom](../wp-legacy-content/2012-09-13-08.27.06-300x225.jpg) _Game room_

Zde by se mohl ČVUT trochu inspirovat. Jistě, máme NTK, která je pro účely studia/odpočinku úžasná, ale postrádá takovou tu "domácí" atmosféru. Jinak myslím, že i u nás by studenti více ocenili třeba kulečníkový stůl než [stoly v NTK 400 000Kč/kus](http://www.inflow.cz/vysledky-kontroly-nku-v-ntk) ...
