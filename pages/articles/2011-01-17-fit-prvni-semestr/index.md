---
title: FIT - První semestr
path: /fit-prvni-semestr/
layout: post
date: 2011-01-17
---

Možná se právě rozhodujete na jakou školu podat přihlášku. I já jsem kdysi pročítal vše, co se dalo a byl jsem vděčný za každý názor / porovnání. Naše fakulta je nová a proto je těch informací jen velmi omezeně. Rád tedy přispěji i svou troškou do mlýna. [Ve starším článku](http://www.miksu.cz/fit-prvni-mesic/) jsem už popisoval průběh 1. měsíce. Byla to divočina. Místo nějakých seznamovacích hodin, které by v nás posílily pocit sounáležitosti, se šlo ihned na věc. Žádné dlouhé "okecávání" nás nečekalo. Nikoho nezajímá, jak se jmenujete, co jste dělali před tím a ani jestli vás vyrazí nebo ne. Vítejte v zcela anonymním prostředí 1. ročníku VŠ, který nedokončí cca 1/2 ze 700 lidí, ze kterých vlastně většinu ani neznáte. Na slabší povahy přijde středoškolský sentiment, zvlášť pokud pocházíte z malého městečka a malé "rodinné" školy. Jak vypadaly jednotlivé předměty? **BI-CAO - Číslicové a analogové obvody** V předmětu se naučíte pracovat s Wolfram Mathematicou, obvodové rovnice, harmonický ustálený stav, logická hradla... atd. Prostě tak trochu si "přičuchnete" k elektrotechnice. Osobně jsem elektrověci nenáviděl už na SŠ a dodnes se to nezlepšilo. Moje obavy z tohoto předmětu byly velké. Naštěstí se ukázalo, že ČAO je pojato velmi "lidsky" a v pohodě skrz něj projde prakticky každý, kdo se bude alespoň trochu snažit. Koneckonců tomu odpovídá i systém hodnocení, kdy vám může být odpuštěna zkouška jen na základě bodového zisku ze semestru, což se většině lidí i podařilo. Testy se během semestru píšou 3. Jeden za 10b a 2 za 20b. Pokud získáte 40-45b máte nárok na B, pokud 45b+, tak rovnou na A. Jinak musíte ke zkoušce. Jednu písemku si můžete i opravit. Dále máte možnost získat body za aktivitu (u tabule + domácí úkoly). Samotné testy jsou v podstatě stejné jako ty vzorové a tak při znalosti CTRL+C/CTRL+V nemůžete neuspět. U testů můžete používat všechny pomůcky (internet, poznámky, starší soubory, vzorové testy, souseda ... ehm, toho vlastně ne.) Tento předmět by mohl být dost velký smrťák, pokud by se opravdu jelo nadoraz. Naštěstí není a považuji to za rozumné, jelikož většina studentů se hardwaru vyhne velkým obloukem. Přednášky byly docela užitečné a zábavné. _Nakonec jsem získal A ze semestru_. **BI-ZMA – Základy matematické analýzy** Začátek tohoto předmětu byl děsivý. Byl jsem součástí třetí (pokročilé) paralelky a přednášel nám docent z MatFyzu. V předmětu jsme se učili posloupnosti a řady, limity, derivace a integrály. V podstatě to bylo takové opakování posledního ročníku SŠ. Samozřejmě jsme vždy "zajeli" více pod povrch a přibrali spousty nových věcí + příklady byly o úroveň až dvě těžší než ty nejtěžší na SŠ. Pokud jste však s matematikou na SŠ nijak zvlášť nezápasili (pohodové jedničky / nejhůře dvojky), tak nebudete mít větší problémy. V semestru jste mohli získat 40b za 4 písemky po 10b + 10b za aktivitu (počítání u tabule) = celkem 50. Pro získání zápočtu potřebujete bodů 20.  Tyto písemky byly pouze počítací. Získal jsem celkem 38b. Co však bylo horší je druhá, odvrácená tvář matalýzy a to ta teoretická. Ta se probírala na přednáškách, na kterých jsem byl tak 3x. Je to vlastně štos A4 plných vět, důkazů a definicí. Bohužel na přednáškách jsem si připadal jako opice, kterou se snaží někdo naučit kvadratickou rovnici. Dobře jsem si tedy prostudoval,  jak vypadá závěrečná zkouška. Ta se skládá ze 2 částí po 30 bodech. První část je počítací a druhá teoretická. Známka se počítá: body ze semestru + body ze zkoušky. Celkem tedy můžete získat až 110 bodů. Nejnižší známku získáte už za 50 bodů. Určil jsem si tedy jasnou strategii - nasbírat co nejvíce bodů ze semestru a pak už je jen doplnit počítací částí zkoušky. V samotné zkoušce byly příklady o něco těžší než se vyskytovaly v písemkách, ale dalo se to zvládnout. Teoretická část byla dle předpokladu docela fail. Ale také jsem tam něco vypotil.  _Nakonec jsem získal D. _**_ _** **BI-UOS – Úvod do operačních systémů** Máte rádi Linux? Ne? Tak to se máte na co těšit. V tomto předmětu jsme celý semestr drtili shell. Konkrétně úvod, základní příkazy, filtry, AWK, procesy, archivace, práva... Psali jsme celkem 3 písemky po 15 bodech + byla možnost získat pár bodů za aktivitu/či za bonusové otázky v testech. Abyste se propracovali ke klasifikovanému zápočtu, museli jste získat minimálně 20b. Specifikum písemek bylo to, že se psaly na pěkný kostičkovaný papír. Nejdříve jsem si myslel, že to bude děsný hard-core. Nakonec se ukázalo, že to byla spíše výhoda, jelikož cvičící hodnotili hlavně myšlenku než 100% správný syntax.  Podařilo se mi získat úžasných 44 bodů. Předmět byl zakončen klasifikovaným zápočtem (testem), což je asi to nejhorší, co vás na VŠ může potkat. Na rozdíl od zkoušky máte možnost pouze jednu a když to nedáte, tak si musíte celý předmět zopakovat. Z testu bylo možno získat asi 55 bodů. Psal se už na počítačích. Výsledná známka byla opět získána součtem bodů ze semestru + ze závěrečného testu. Mě tedy stačilo získat pouhých 6 bodů z 55! I tak jsem ale přípravu nepodcenil. Nakonec však přišlo velké vystřízlivění a zjištění, že shell opravdu neovládám, tak jak jsem si myslel. Z testu jsem dostal pouhých 15 bodů. Jinak přednášky byly docela užitečné.  _Nakonec jsem skončil opravdu jenom u toho E_. :-( **BI-MLO – Matematická logika** Tento předmět měl cvičení pouze obtýden na rozdíl od týdenní přednášky, což se prý od příštího semestru změní. Učili jsem se o výrokové logice, boolovské algebře, hilbertovském kalkulu, karnaughových mapách a predikátové logice. Cvičeních jsme měli celkem 6 a psali jsme 5 písemek po 6b. Celkem bylo tedy možno získat 30b. 15b bylo podmínkou pro zisk zápočtu. Předmět byl zakončen zkouškou, která se skládala ze 3. částí. První část byla za 40 bodů - 10 otázek abcd po 4b. Kdo chtěl lepší známku mohl jít do druhé části opět za 30b, ale před tím se mu odečetlo bodů 5. Při čemž 2. část byla těžší než první a už nestačilo vybírat z možností. A 3. část byla už jenom za 10b a byla ústní (opět se ale nejdříve odečetlo 5b). Ze semestru jsem získal 21 bodů a z první části zkoušky 32 bodů. Dostal jsem se tedy do trochu komplikované situace, jelikož jsem měl součet 53 bodů, což už je známka E. Kdybych však šel do další části, tak bych po odečtení 5b spadl pod hranici 50b a tedy bych opět byl ve skupině F. Jistě, získat 3b z 30 by snad mělo jít vždycky, ale i přesto jsem alibisticky (jako ostatní ve stejné situaci) zvolil variantu to po první části raději ukončit. _A nechal jsem si tedy napsat krásné E._ :-) **BI-PAI – Právo a informatika** Tento předmět se skládal pouze z nepovinných přednášek a byl zakončen jednou písemnou zkouškou. V ní bylo potřeba získat 50b ze 100. Bylo to 100 otázek abcd, ale s 0. až 4. správnými odpověďmi. Tudíž to tak snadné nebylo. Navíc právnické formulace nejsou žádný med. Nicméně PAI není předmět, kterého byste se měli bát, i přesto že se tak tváří. _Dostal jsem C_. **BI-PA1 – Programování a algoritmizace 1**

## Comments

**[Honza](#28415 "2011-01-17 21:26:30"):** Peknej clanek, jen me trosku desis. V unoru jdu na SCIA a tak si rikam: Ma cenu se ucit? Ve Valeu muzu jit k pasu a jaky to bude :D

**[Honza](#28516 "2011-01-25 13:55:06"):** Gratulace k úspěšně ukončeným předmětům. Sám jsem si pěkně zavzpomínal na svůj první semestr na FITu. To byla ještě pohoda :). Do druhého semestru radím vykročit s ještě větším nasazením a už od začátku nepodcenit algebru, OSY a PA2, protože to jsou nejstěžejnější předměty 2. semestru. TED i SAP se nějak dá, ale ty 3 vyžadují opravdu poctivou přípravu. Na Olšákovy přednášky z algebry se opravdu hodí chodit pořádně odpočatý a pokud možno si večer předtím o budoucí probírané látce i něco málo přečíst ze skript (i když tomu nebudeš rozumět, aspoň budeš tak nějak vědět, o čem chce mluvit)... tý látky je totiž fakt moc a je to dost hutný.

**[bartik09](#28476 "2011-01-21 15:14:16"):** Tak pokud mame bejt uplne objektivni, tak musime rict ze predmet PAI je nejem mimo misu. Je to taky krasnej priklad plejtvani penezma a uprimne doufam, ze ne umyslny. Testy byly skutecne dost obtizne, ale byla to naprosta tymova prace a napominani jednotlivcu byla jenom formalita. Kdyz se ho nekdo zeptal jaka je odpoved na otazku cislo 35, tak to proste rek. Puvodne bylo na znamku E potreba ziskat 50 bodu. Kdyz testy opravil a zjistil kolik prace by mel s opravnejma zkouskama, tak tu hranici snizil na 42. Kazdej si moh rict ze chce o stupen lepsi znamku. Dalsiho zlepsni ste mohli dosahnout kdyz ste meli kozy nebo kdyz ste mu prinesli flasku tequily. V ostatnich predmetech bych nevidel problem. Je tu ale jedna dulezita vec, o ktery tu nepadla ani zminka. Na fitu ja absolutne tristni vyuka cizich jazyku. Prakticky je to asi tak, ze kazdej musi absolovovat 1 semestr anglictiny. To je k cizim jazykum vsechno.

**[Domča](#28419 "2011-01-17 22:31:13"):** Myslim, žes to vystih dokonale :-)

**[Radek](#28420 "2011-01-18 00:25:26"):** Vystiženo docela dobře. Jen bych trochu upřesnil PAI - vím žes to hodnotil jen z hlediska obtížnosti, ale já mám nutkání ty předměty hodnotit i trochu objektivněji... tedy přesto že se to jmenuje Právo A Informatika, o informatice tam opravdu nemůže být řeč, sice je fajn, že nejsou těžké testy a zvládne to většina, ale nikomu to do praxe, tím spíše ne IT praxe vůbec nic nedá.

**[Kalič](#28422 "2011-01-18 09:33:10"):** Radek: A co ti da matematicka analyza? Co ti daji cislicove a analogove obvody? Takove uz je bohuzel skolstvi - uplne by stacily predmety PAI, MLO (jen vyrokova a predikatova logika, zadne debilni dukazy) a UOS (osekany aby to byl fakt jenom uvod). PAI bych brutalne pridal hodiny, z kazdeho semestru takhle vyhazel to zbytecne a diky tomu zkratil studium na dva roky a pritom by se clovek naucil vic o tom co fakt bude delat a ne spoustu veci co nevyuzije. Jo, to by byla skola...

**[Radek](#28424 "2011-01-18 12:14:12"):** @Kalič: Pokud se bavíme takhle "nadhledově", pak asi ano, máš pravdu, ale ZMA už se chápe tak nějak jako nutné zlo - kromě humanistických VŠ skoro neznám VŠ, kde by matematika nebyla... ČAO samo o sobě není špatné, ale má smysl pouze pro hardwaráře, resp. jako volitelný předmět, ne povinný. Mě to taky nic nedalo. K železu mám (a chci mít) hodně daleko. PAI by nestačilo přidat hodiny, ale zcela vyměnit (tématicky). Nemám nic proti Mgr. Šejnostovi, ale jeho přednášky se hodí spíše na předmět nazvaný Právo (bez informatiky). MLO mohlo být trochu osekanější, ale pravdou je, že ty důkazy se u zkoušky pokud vím ani tolik nevyžadovaly... v UOS byla většina témat docela praktická. Snad jediné, co jsem považoval za zcela zcestné, bylo "vi"... když už dnes máme tolik konzolových použitelných editorů...

**[tajo](#28425 "2011-01-18 12:23:45"):** @Radek Souhlas. PAI opravdu bylo jenom Právo bez té informatiky. Na druhou stranu to nepovažuji za tu nejdůležitější věc na IT škole. ZMA je důležitá i v informatice. Je to naprostý základ. Pokud tedy vaše ambice nekončí u programování 5 stránkových webů, tak se bez matematiky neobejdete. UOS byl docela taky OK. Náročností sice trochu překvapil, ale každý si z něho určitě něco užitečného odnesl. MLO je opět docela využitelná i v informatice. (Haskell...)

**[Kalič](#28427 "2011-01-18 13:26:29"):** Radek: Lol sry, sem se upsal, to melo bejt PA1 ne PAI, PAI samozrejme taky zrusit :D

**[Mikaču](#28430 "2011-01-18 23:17:14"):** @Kalič: "...by se clovek naucil vic o tom co fakt bude delat a ne spoustu veci co nevyuzije" Chlape, jsi na VŠ! To zaprvé, a zadruhé nebuď takový optimista, že víš, co budeš dělat a co využiješ;-)

**[MichalM.Mac](#28431 "2011-01-18 23:44:38"):** @miksu Semestr si vystihl dost podobně, jak ho vidim já. Podobně to vidí asi celkem dost lidí.

