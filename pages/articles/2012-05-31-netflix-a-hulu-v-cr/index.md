---
title: Netflix a Hulu v ČR
path: /netflix-a-hulu-v-cr/
layout: post
date: 2012-05-31
---

Díváte se rádi na (nejen) **americké filmy a seriály**? Existuje poměrně zajímavá, elegantní a legální cesta, jak je pravidelně a pohodlně konzumovat. A tím je online streamování po internetu. Bohužel Evropa je v tomto odvětví hodně konzervativní a moc možností tu nemáme. Zato americký občan si může dopřávat doslova filmové a seriálové žně. Například americké seriály jsou typicky produkovány televezními stanicemi jako Fox, Cbs, Abc či Showtime. Tyto stanice po odvysílání v TV seriál vezmou a nahodí ho na web, kde si ho téměř vždy můžete zadarmo pustit výměnou za to, že přetrpíte nějaké ty reklamy. Dále pak existují weby, které mají obrovské databáze filmů a dalších seriálů. Za malý poplatek (do 10 USD/měsíčně) můžete neomezeně sledovat cokoliv vás zrovna napadne. Všechno je samozřejmě už bez reklam. Jako bonus si můžete u všech videí zapnout i anglické titulky. Ovšem jak jistě tušíte nebo víte, tyto služby si hlídají z jaké části světa jste. Pokud nemáte americkou IP adresu, tak vás budou blokovat. Ovšem lze to poměrně jednoduše vyřešit. **Nejdříve vám popíši 2 nejvýznamnější streamovací služby a následně i to, jak obejít geografické omezení. ** **[Netflix.com](http://www.netflix.com)** Tato služba má asi největší databázi filmů a seriálů. Prý čítá až **stovky tisíc** titulů. Je však přístupná pouze pro platící uživatele. Ovšem jejich taxa je velice malá. Za pouhých **8USD/měsíc** máte naprosto neomezený přístup k jejich databázi. Všechny filmy jsou v kvalitě **480p a vyšší**. U všech filmů jsou k dispozici **anglické titulky**. Služba má propracované doporučování filmů dle vašeho profilu, umožňuje sestavovat různé playlisty, pokračovat v rozkoukaných filmech atd. Také nabízí možnost si zapůjčit film na DVD, což je nám ale v ČR celkem k ničemu. Tento server je absolutně bez reklam. Navíc nabízí i aplikace pro tablety, mobilní telefony a další zařízení, takže se nemusíte omezovat jenom na PC. Osvědčila se mi kombinace Android aplikace na Samsungu Galaxy S2. **[Hulu.com](http://www.hulu.com)** Asi druhá největší a nejznámější služba tohoto typu. Narozdíl od Netflixu nabízí obsah i pro neplatící uživatele. Ovšem to je vykoupeno celkem mohutnou reklamou. Na 20min videoklip připadá celkem asi 180s reklam, které tento klip postupně asi 3x přeruší. Je to lehce otravné, nicméně lze to vydržet. Hulu je především rájem seriálů. Naleznete tu i takové pecky jako **Simpsons, House, How I Met Your Mother** či **The Big Bang Theory**. Většinou však pouze posledních 5 epizod. U některých z nich vás Hulu pouze přesměruje na stránky jejich domovské televize (např.: cbs.com), které však své seriály také poskytují zdarma ke shlédnutí. Opět je však potřeba být v USA. **Jak obejít "_USA-only_" ochranu?** Tři kouzelná písmenka - VPN - virtuální privátní síť. K nějaké takové americké se připojíte a následně budete na internetu figurovat s příslušnou IP adresou. **Nebojte, nejedná se o žádnou magii. Nastavení zvládne naprosto každý**. Tato služba je běžně zabudovaná ve všech počítačích, operačních systémech, mobilech, Xboxech a dalších zařízeních. Stačí akorát znát správné údaje a snadný postup nastavení. Existují jakési veřejné (rozuměj: bezplatné) VPN. Jejich problém je však bezpečnost a hlavně rychlost. Online streamování je velice náročné na rychlost, odezvu a stabilitu vašeho připojení. Je tedy potřeba šáhnout po placené a kvalitní VPNce. Vybíral jsem z více kandidátů a nejvíce se mi líbila firma **[StrongVPN.com**](http://strongvpn.com/aff/scripts/click.php?a_aid=miksuczstrongvpn&a_bid=5e96b67b)![](http://strongvpn.com/aff/scripts/imp.php?a_aid=miksuczstrongvpn&a_bid=5e96b67b), která je i jakýmsi leadrem v tomto druhu služeb. Za **7USD/měsíc** nabízejí americkou VPNku s neomezeným trafficem (nutné zakoupit na min. 3 měsíce). Služba zahrnuje výbornou **živou podporu na chatu**, detailní postupy nastavení, podle kterých by to zvládla i opice a týden na možné vrácení peněz při nespokojenosti. Ostatní VPNky stály přes 10USD/měsíc. Po několikaměsíčním používání jsem naprosto spokojen. Téměř nepoznám zda jedu přes VPN či normálně. Důkazem budiž to, že **bez problému funguje i sledování YouTube v 1080p (fullHD)**. Jinak americká IP adresa se hodí na celou řadu věcí. Kromě Netflixu a Hulu existují další desítky různých služeb, které nejsou dostupné mimo státy, či nejsou dostupné v plném rozsahu. Většinou se jedná práve o online distribuci autorských děl. Možná i na YouTube jste se už setkali s hláškou, že v ČR není video právě přístupné. Zároveň můžete VPN používat jako takový bezpečnostní prvek. Samotná registrace je trochu komplikovanější. Po standartním vyplnění všech údajů a paypal účtu/kreditní karty je potřeba zavolat na určené telefonní číslo a automatu nadiktovat své jméno, adresu a email. Slouží to pro jakousi verifikaci. Cca do 20 minut vám pak přijde schvalující email s potřebnými údaji. Na stránkách navíc mají podobrobně vyfocené jak si vše nastavit krok za krokem a to pro velkou plejádu zařízení a operačních systémů. A pokud budete mít nějaký dotaz či problém, tak napište na online podporu, která opravdu funguje velice dobře. **Závěr** Většina z vás si už asi zvykla na stahování filmů a seriálů z různých serverů jako je třeba Ulož.to či rapidshare. I já jsem tyto služby hojně využíval. Pak jsem ale ze zvědavosti vyzkoušel i Netflix a Hulu a je to jednoduše mnohem pohodlnější. Nemusím na nic nikde čekat, prolézat warez fóra či stahovat titulky. Stačí jen přijít a ťuknout na play. A to mi za ten malý poplatek rozhodně stojí. Již 3 měsíce jsem "warezově čistej". :-)

## Comments

**[honza](#33134 "2012-07-26 12:18:34"):** Zdravím, díky za zajímavý článek. VPN používám převážně pro vevo.com, ale konkrétně u Netflixu jsem nepochodil s nabitím kreditu. Paypal mne nabonzoval, že má platební karta není US-friendly, takže mi řekli "sorry, dokud nebudeš opravdu z US, tak sem nelez". Jak řešíš platbu za tyto služby?

**[ondram](#33568 "2012-12-11 20:24:50"):** mě netflix fungoval. ale hulu plus ne. oznámil, že karta a nebo adresa a nebo kombinace není v US. nevíte jak na to?

**[Vojtěch Mikšů](#33140 "2012-07-28 14:46:04"):** Čau, PayPal mi také nefungoval. Stačilo ale použít kreditní kartu (MasterCard od Komerční Banky).

**[Vojtěch Mikšů](#33577 "2012-12-14 04:14:12"):** Některé služby opravdu striktně vyžadují kombinaci americké karty a adresy (například takto jsem narazil na Apple App Store). Bohužel to nejde nijak obejít.

