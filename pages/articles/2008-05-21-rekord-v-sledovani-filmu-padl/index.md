---
title: Rekord v sledování filmů padl
path: /rekord-v-sledovani-filmu-padl/
layout: post
date: 2008-05-21
---

Jak dlouho byste zvládli sledovat nepřetržitě filmy? Voči? Pojem voči není pouze nespisovným synonymem slova oči. Správný význam totiž označuje souboj lidského těla se sebou samotným. I když s o očima to vlastně něco společného má - chtějí se vám stále zavírat. Aneb voči je pojmenovaní pro sledování několika filmů za sebou. A když už, tak už. Připravili jsme tedy v naší škole vočka hned 12hodinová. Jelikož s tím nikdo z nás (dvou) neměl zkušenosti, tak se to neobešlo bez menších trablí. Nejdříve bylo potřeba vybrat vhodné filmy. Po těžkých logických úvahách zvítězila myšlenka střídavého promítání hororů a komedií. Menším problémem však bylo sehnat kvalitní komedie. Konečná podoba našeho playlistu byla: **Juno, Eurotrip, Once, Saw I, I am legend**. Pro pojistku, že nám nevyjde čas, byl přibalen ještě hutný balík sitcomu **IT crowd**. Jestli to byla dobrá volba těžko říct. Každému se líbí něco jiného. Navíc za 10 dní moc DVDček nestáhnete. Začínali jsme v šest hodin večer a plánovali konec na šestou ráno. Ovšem hned v začátku se vyskytl první problém. Pracně dopravená 5.1 kanálová repro soustava nechtěla plně spolupracovat s DVD přehrávačem. Po hodině marného boje to navíc skončilo kompromisem v podobě napůl hluchého ozvučení. To ale nemohlo nikoho rozhodit. Sledování bylo chvílemi náročné. Hlavně pro mě, jelikož jsem na některé filmy koukal již potřetí. Při vědomí mě tedy udržely snad jen chipsy a takové ty malé kulaté arašídy v sladké barevné čokoládě. Nejvíce lidí odpadlo asi tak do 12. hodiny. Nejspíš ani nepočítali s možným nocováním. Asi v půce promítání začaly první stížnosti a to na titulky. Bolely očíčka. A tak se začalo (přes mé velké výhrady) promítat i v češtině ("sláva skvělému" debingu). To už ale většina lidí začínala usínat. Nás statečných vydrželo méně než je prstů na jedné noze (a to nás začínalo cca 50). V pět se potvrdily předešlé obavy. Skutečně zbyla hluchá hodinka. Tak se spustil na "dojetí" IT crowd. Celá tato akce byla takovou třešničkou a oslavou našeho filmového klubu, který je bohužel poslední dobou ve stavu clinicus exitus (klinické smrti). Nicméně zkušenost to byla dobrá. Dokonce se náš nápad dočkal hned své napodobeniny. V plánu má (zatím neznámá) skupina 12hodinové (překvapivě od 18-6)  promítání seriálu Red Dwarf - Červený trpaslík. Škoda, že nikdo nechce poradit. Vyskytly se totiž i další problémy, ale o těch bych se už nerad rozepisoval. ;)
