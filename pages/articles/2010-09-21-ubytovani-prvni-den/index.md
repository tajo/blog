---
title: Ubytování & první den
path: /ubytovani-prvni-den/
layout: post
date: 2010-09-21
---

**Děs, běs a hrůza**. Teď mluvím o **ubytování**. Pražské koleje jsou všeobecně považovány za **ohyzdné** a mají malou kapacitu (či efektivnost?). U ČVUTu je situace snad úplně nejhorší. Koleje má na starosti útvar zvaný **SUZ **\- Správa účelových zařízení ČVUT. Je mi vcelku velkou záhadou jakým způsobem tato organizace vlastně funguje. Děkani i rektor v ní mají minimální vliv. Tudíž, pokud chcete získat kolej, tak škola vám v tom nijak nepomůže. Jedinou možností je se přihlásit na stránkách SUZu, čekat a doufat. Každý uchazeč získá počet bodů za dojezdnost. Pokud máte méně než 100 (z 300 max), tak kolej jentak nedostanete a to ani přesto, že takových 82 bodů = 100+km = téměř 4hodiny cestování denně. Respektive nedostanete kolej dříve než začne škola. Žádosti se uspokojují v jednotlivých kolech (1. a 2. jsou ještě před začátkem školy), poslední kolo je až koncem října. Fajn, mělo by tedy stačit čekat a ten týden, dva či měsíc překousnout a dojíždět. Co když ale máte rozvrh každý den do 19:30 a žádný spoj vám už nejede? Zavoláte na SUZ? A co se dozvíte? _**Pohrdavý smích...**_** Že škola je vaše osobní iniciativa, že to není neřešitelný problém, že máte čekat, že nějaký rozvrh nezájem a držet hubu**. ("držet hubu" se ze sluchátka sice neozvalo, ale já to tam cítil) Shrňme to: Na SUZ nadávají naprosto všichni - učitelé, studenti, vedení fakulty.  Nicméně fakulta se snažila pomoc, ale s nejistým výsledkem a malou šancí na úspěch. Co z toho plyne? **Najděte si privát**. Cenově to vyjde skoro nastejno (se spolubydlícími) a když se poštěstí (jako mě), tak můžete najít byt i v Dejvicích. Nebo chcete čekat (+d(z)oufat), zda vás SUZ pošle hnít na Strahov? **A jaký byl první školní den? **Na první hodinu jsem samozřejmě dorazil pozdě. To je tak, když se zkombinuje chabý odhad vzdálenost-čas z mapy, čekání na dobití opencard v půlkilometrové frontě, špatná paměť (ops, co to asi bylo za místnost), lenost (nepřijít tam o půl hodiny dříve) a stádovitost (držet se davu, který ovšem jde úplně jinam). Naštěstí to bylo asi jen o 5 minut. První hodina - první cvičení - **CAO **\- číslicové a analogové obvody. Pro mě to byl zaručeně největší strašák. První hodina však byla překvapivě dobrá, nebojím se říct, že i zábavná. Hráli jsme si (kreslili grafy atp) ve Wolfram Mathematice. Pohoda. Další záležitostí na programu byla MLO - matematická logika. Na přesun 15 minut, 6 zastávek tramvají a 5 minut chůze - mission impossible. Navíc jsem se samozřejmě držel stáda, které šlo úplně na druhou stranu - na jinou přednášku - do jiné budovy. Zpoždění cca 15 minut. Nelituji toho. Další 4 přednášky (Logika, Matematická analýza, Programování, Úvod do OS) x 1,5 hodina byly téměř smrtící. Většině věcí jsem však rozuměl, takže zatím fajn. Jen mě začaly strašit ty operační systémy. Unix, unix a unix ... to bude pot, krev a slzy. Dost kecání, je načase spustit Ubuntu, BASH a připojit nározuvzdornou klávesnici.