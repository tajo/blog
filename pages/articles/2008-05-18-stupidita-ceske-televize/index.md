---
title: Stupidita české televize
path: /stupidita-ceske-televize/
layout: post
date: 2008-05-18
---

Úroveň českých televizních stanic je velmi nízká. Bohužel se to s příchodem digitálního vysílání zatím nezlepšuje. **Nova** \- nejúspěšnějsí komerční televize. Ovšem zavedený a známý pojem "novácká zábava" neoznačuje nic pěkného. Tento kanál se snaží své omezené diváky upoutat pořady typu _Clever_, či _Mr.GS_. Ukázkové příklady splachovacího humoru. Tato "zábava" je tak povrchní, že se jí snad nemůže zasmát nikdo s IQ > 80\. Nemá žádnou hlubší myšlenku, originalitu ani nápad. Snad se lze zasmát pouze tomu, jak něco tak trapného někdo může veřejně prezentovat. Abych pouze Novu nehanil. V posledních letech je vidět, že na sobě začala "pracovat". Pořady jako _GoGo Show_, či _Country estráda_ postupně z obrazovek mizí. Dokonce i venezuelská folklorní tvorba pro 50-leté vdovy v podání nekonečných telenovel se stává minulostí. Bohužel nám tyto never-ending story nahradily české seriály jako je _Ordinace_, či _Ulice_, kterými nás Nova krmí každý den v hlavním vysílacím čase. Kvalitní filmy a seriály nám servíruje velice dietně. Zachráncem pro náročnější diváky se tak stávají seriály jako _Prison Break_ nebo brilatní _Dr. House_. Druhý jmenovaný je geniální ukázkou americké produkce. Tato smršť důvtipného a inteligentního humoru nemá na českých obrazovkách obdoby. Snad proto je odsouzen na desátou hodinu večerní. Z filmů nám toho tato televize moc nenabídne. Povětšinou jsou to béčkové filmy uvedené s 5-letým spožděním a degradujícím dabingem. Kanál Nova Cinema neváhá šáhnout až po céčkových bijácích. 

![Dr. House](../wp-legacy-content/dr_house2_sip-300.jpg) _Normal isn't normal_ **Prima** \- naše druhá komerční televize. Jestli je nějaký rozdíl mezi Novou a Primou, tak snad jen v penězích. Prima je taková menší a chudší kopie Novy. Nemá tolik penízek a tak musí vysílat ještě strašnější filmy, horší zprávy, šílenější own-made seriály a trapnější estrády. A co bych pochválil? Snad nic. **ČT1, ČT2, ČT4 sport, Č24** \- veřejnoprávní televize. Snad by se dalo i říci, že tato stanice dostává svého statusu veřejnoprávní. Až na ČT1, kde stále beží nějaké pořady pro osamělé ženy bych nehledal větší výtky. Velice pěkně jsou zpracované dokumentární seríály na ČT2 a sportovní přenosy na ČT4. ČT24 zas přenáší vysílání z vlády a parlamentu. Má se však od BBC nebo CNN co učit. S příchodem digitálního vysílání se vyrojily i další stanice. Nic však co by stálo za řeč. Snad by se jen stálo pozastavit nad tím, kdo může 24h hodin sledovat náboženské mše prostřednictvím kanálu **Noe**. Celou českou scénu také shazuje další (již naznačený) faktor. A to dabing. Žijeme v 21. století, angličtina je už povinným jazykem od třetí třídy a my česi si stále dobrovolně kazíme veškerou zahraniční produkci. Probůh, proč nenáme alespoň na výběr? Nebylo by jednoduší napsat k filmům titulky, než najímat nějaké české šašky a předělávat celý zvukový kanál? Doporučuji televizi zapínat minimálně. Lepším řešením je stále internet, stahování seriálů a filmů, případně návštěva kina. Nebo pokud máte dostatek peněz, pořiďte si placené kanály.
