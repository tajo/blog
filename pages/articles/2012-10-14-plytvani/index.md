---
title: Plýtvání
path: /plytvani/
layout: post
date: 2012-10-14
---

Kdo mě zná, tak ví, že nejsem žádný ekoterorista, ale některé věci se zdají "za hranicí" i mně. Tak například takové non-stop světlo na chodbách a v koupelnách, které je navíc ještě hodně ostré a zejména v noci protivné. Prý kvůli bezpečnosti. Ok, alespoň by to mohlo mít nějaké 2 režimy (denní a noční). Voda. Lidé tu mají zvláštní zvyk. Během čištění zubů nechají téct vodu plným proudem po celou dobu. A tohle vlatně funguje i pro praní, mytí nádobí či holení. Samozřejmě téměř pravidelně je někomu zatěžko dotáhnout kohoutek do stavu, aby nekapal. Poslední kapkou bylo to, když se včera večer jeden z kohoutů rozbyl a voda z něho tekla skoro tak rychle, že nestačila ani odtékat. Sice byla sobota večer, ale stejně bych očekával že údržbář přijde dříve než po několika hodinách. Jídlo. Systém: "Nalož si kolik chceš" produkuje velké množství zbytků, které putují přímo do koše. Letos alespoň zrušili tácy, čímž se prý snížil odpad asi o 30%. Ve dvou rukou totiž většinou nepoberete více jídla než se dá sníst. Nicméně stejně mi přijde, že by zbytky z naší cafeterie nakrmily minimálně 5 afrických vesnic. 

![](../wp-legacy-content/2012-10-09-12.34.22-300x225.jpg)  
  
_Pouliční osvětlení ve dne? Nic zvláštního. (fotka je mnohem tmavší než skutečnost)_
