---
title: Red Bull 
path: /red-bull/
layout: post
date: 2008-11-23
---

Red Bull ti dává křídla. Red Bull ti dává sílu. Taky se vám zdá, že pár ml obarvené vody nemůže mít tak zázračné účinky? Rudej Bejk vám sice křídla nedá, ale nabudit umí dobře. Rozhodl jsem se tedy udělat takový menší test a vyzkoušet, co je na tom pravdy. Jak jinak, všechno to začalo slevou. Ve zdejším Penny Market se obejvila akce - **4x 250ml Red bull za 78kč. Tedy jedna plechovka přijde na 17 kč**, což je doslova socialistická cena. Koupil jsem tedy hned 3 tyto packy po 4. Dřív než jsem do sebe chrstnul první drink, pozorně jsem si přečetl zadní popis. _Red Bull Energy Drink - speciálně vyvinutý pro období zvýšené psychické nebo fyzické zátěže. Pozitivní účinky v jednom balení: zvyšuje výkonnost, zlepšuje koncentraci a zvyšuje rychlost reakce, zvyšuje bdělost, pomáhá cítit se energičtěji, stimuluje metabolismus. Účinky nápoje Red Bull oceňují sportovci světové třídy, vytížení profesionálové, pilní studenti i řidiči na dlouhých cestách po celém světě. Nápoj je určen výhradně pro dospělé při zvýšené psychické a fyzické zátěži_. Složení jsem raději četl s jedním zavřeným okem. Celá receptura tkví na kombinaci taurinu a kofeinu + nějaké ty vitamíny. 

![](../wp-legacy-content/red_bull.jpg)

Testoval jsem při 2 různorodých aktivitách - **šachy a stolní tenis**. Šachy jsou velice namáhávé na psychiku a koncentraci. Zápas se rovná cca 5 hodinám neustálého přemýšlení a koncentranci. Red Bull mi pomohl hned v několika věcech **1) Nezívám. Nejsem unavený. 2) Dokážu se plně koncentrovat a soustavně přemýšlet (klidně i 1h v kuse). 3) Neleje ze mě studený pot a nemám tak záchvaty stresové zimnice :) 4) Daří se mi více než normálně.** _Red Bull vede 1:0_ U stolního tenisu nejsou účinky tak markantní. Opět mi dodává pocit svěžesti a možná i ty reakce jsou o něco rychlejší. I přesto je znát, že ani po 4 zápasech nejsem nijak extra unavený (pinec je někdy celkem makačka). Navíc se mi daří více než obvykle. _Red Bull vítězí 2:0_ Spojení slov Red Bull a Energy není jen reklamním tahákem. Skutečně to funguje! Možná, že i velkou roli hraje placebo efekt, i přesto (nebo právě proto) budu s Red Bullem pokračovat nadále. Alespoň dokud se nenaučím pít kávu. Snad se nestanu závislým či naopak přestane na mě mít RB účinky :)
