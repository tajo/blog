---
title: Voda v restauracích
path: /voda-v-restauracich/
layout: post
date: 2012-10-17
---

Když u nás přijdete do restaurace, tak první co musíte udělat je objednat si pitivo. Řekněme, že jste na obědě a nemáte zrovna chuť na něco ostřejšího. Tím se váš výběr smrskne víceméně na limonády a vodu. Obojí je samozřejmě dražší než pivo, navíc limonáda je peklo pro zdraví a [balená voda zas vrchol dementního konzumního života](http://www.dtest.cz/clanek-835/balene-vody-a-pitna-voda-z-kohoutku-opravdu-vite-co-pijete). Ovšem existuje i další varianta, o které však v našich stravovacích zařízeních neradi slyší - voda z kohoutku. Kvalitou je většinou lepší než ta balená a je prakticky zadarmo (litr za cca 6 haléřů). A to je kámen úrazu, není totiž na čem nahnat marži. Pokud si tedy dovolíte poprosit o vodu z kohoutku, tak vás čeká minimálně nevraživý pohled, který vám má dát jasně najevo, že jste největší socka. Samozřejmě to nelze vztáhnout na všechny a situace se snad i lepší. Tady to funguje tak, že jakmile si sednete ke stolu, tak automaticky dostanete skleničku s vodou, která je vám po celou dobu návštěvy průběžně a zdarma doplňována. Samozřejmě vám bude nabídnut i nápojový lístek, ale ta voda tam budete pro vás připravena vždy. 

![](../wp-legacy-content/water-300x225.jpg)

Můžete namítnout, že si to zas vyberou na ceně jídla, která je tu skutečně vyšší. Nicméně příjemná obluha  a milá drobnost v podobě vody dokáže podstatně zvýšit spokojenost zákazníka a to i přesto, že tam nechá o nějaký ten penízek více.
