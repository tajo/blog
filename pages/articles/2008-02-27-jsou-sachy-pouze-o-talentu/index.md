---
title: Jsou šachy pouze o talentu?
path: /jsou-sachy-pouze-o-talentu/
layout: post
date: 2008-02-27
---

Šachy jsou hra. Někdo vám řekne, že je to možná i sport. Ve většině těchto her (sportů) platí, že bez tréninku to nepůjde. Pouze **důkladným** procvičovaním můžete dosáhnout nějakých úspěchů. Šachy jsou ale něčím výjimečné. Na první pohled by se mohlo zdát, že se na šachách nic učit nedá, že je potřeba mít talent. To však může říct jenom nehráč. Po několika týdnech (závodního) hraní už začnete procitat a zjistíte, že by nebylo špatné znát nějakou tu sicilku, či aljachinovu obranu. A tak začnete hledat, hledat a hledat. Najednou se před vámi otevře knihovna zahájení, teorie koncovek, teorie střední hry, volných sloupců, věžovek... To je však pouze špička ledovce. V dnešní době, kdy počítač poráží člověka, je studnice šachového know-how téměř neomezená. Například každé zahájení by vydalo na knížku, někdy i na několik knížek. A takovýchto zahájení jsou řádově desítky. Znáte všechny zahájení a varianty? Blahopřeji, jste asi tak v 1/5. Samozřejmostí je, také znát všechny maty. Tedy čím vším lze dát mat. Po 1,5 roce závodního hraní jsem došel k úžasu, když jsem zjistil, že lze dát **vynucený mat koněm a střelcem**. Je to však pěkná "_pakárna_", kterou bez teorie asi těžko rozlousknete. Pak se můžete vesele pustit do koncovek. Podrobně jsou popsány varianty jako - různobarevní střelci, stejnobarevní, věžovky, prosazování pěšáků... Vyjmenováním všeho bych popsal desítky stránek. A když si myslíte, že už všechno znáte (což nebude asi nikdy, pokud nejste světový velmistr), tak si můžete najít mychess.com a začít si nerušeně přehrávat tisíce partií, protože z nich se naučíte nejvíc. Sečteno a podtrženo, učením se můžete zlepšit klidně **4-násobně**. Záleží pouze na tom, kolik času tomu obětujete. Bez talentu to také nejde. **Nerozvinutý talent je vám ale k ničemu.** (což platí i v reálném životě)