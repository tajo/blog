---
title: Akce, akce a akce
path: /akce-akce-a-akce/
layout: post
date: 2012-09-18
---

Mám za sebou 2 týdny školy a za tu dobu už jsem se zúčastnil více akcí než za 2 roky na ČVUTu. Na mysli mám teď akce, které pořádá přímo MSOE, nebo nějaký školní/studentský klub. O těch ostatních raději někdy jindy. :-) Prakticky všechny akce od MSOE jsou zadarmo a zahrnují jídlo zdarma (sodovka, sendviče, chipsy, burgery, pizzy, zmrzliny a další šílenosti), takže je velice těžké najít důvod, proč se jich neúčastnit. Co jsem např. za posledních 14 dnů z těchto akcí navštívil já? 

  * **Orgs fair** \- představení studentských spolků.
  * **Grilování na pláži** \+ ultimate frisbee + beach volleyball + football + sobota + pěkné počasí + jezero = skvělý den.
  * **Bingo night** \- nejnudnější hra na světě. :-)
  * **Ice-skating** \- bruslení, to je cca 2x týdně, na něj chodím pravidelně (i ty brusle půjčují zadarmo).
  * **ComedySportz** \- stand-up show, už jsem na ní byl ve městě hned první týden, tentokrát však zdarma a na půdě školy.
  * Promítání Green Bay (Milwaukee) **Packers** **vs** Chicago **Bears** \- něco jako zápas Sparta x Slavia akorát v americkém fotbale. Mimochodem s každým dalším zápasem mě tenhle sport začíná bavit víc a víc. Akorát mám trochu netalent na házení, takže zatím spíš zůstanu u té televize.
  * **Badminton** \- Dal jsem mu přednost před ultimate frisbee, které mě taky celkem bavilo a docela to tady i frčí (je to totiž hra na podobném principu jako football, který je bezmezně zbožňován, takže se není čemu divit), nicméně raketové hry jsou mi přeci jen bližší.
Tohle vše už probíhá během normální výuky. Do toho máme ještě různé **floor eventy** (na ně taky dostáváme peníze). A tohle je jenom maličký zlomek toho, co škola organizuje. Od počátku září mi na školním emailu přistálo skoro **600 emailů** (to je celkem otravné) a dobrá polovina z nich jsou pozvánky na nějakou akci. Spousta akcí samozřejmě probíhá i o víkendech. Není to tedy tak, že se v pátek škola zavře a do pondělí o vás nechtějí slyšet. Dokonce i školní budovy jako [Campus center](http://blog.miksu.cz/campus-center/) či Kern fungují déle než byste očekávali. A tohle všechno je tak nějak fajn. Vždy je totiž co dělat, když se vám nechce do úkolů, práce nebo nového příspěvku na blogu. :-)

