---
title: Black Friday
path: /black-friday/
layout: post
date: 2012-11-27
---

Následuje ihned po Dnu Díkuvzdání a je to den, kdy američané utratí v obchodech a na internetu nejvíce peněz. Proč zrovna tento den? 

  * Velká část lidí má volno v práci
  * Je to zahájení vánoční sezóny
  * Všude  jsou na všem obrovské slevy
Do USA jsem cestoval poměrně dost nalehko (jeden kufr je jeden kufr) a to se muselo někde projevit. Aneb v posledních 2 měsících jsem střídal jedny rifle a jednu mikinu s vidinou toho, že si počkám na tento svátek konzumu. Aby to bylo správně ujeté, tak nakupovaní začíná už o půlnoci. Letos už dokonce některé obchody otevíraly i v 9 večer ve čtvrtek. Mým cílem byl [Johnson Creek](http://www.premiumoutlets.com/outlets/outlet.asp?id=53), což je outlet mezi Milwaukee a Madisonem. Jelikož mi všichni tvrdili, že bývá v tento den všude neskutečně přeplněno, tak jsem usoudil, že bude lepší obětovat jednu noc a mít na nakupování klid. Ten se ale nekonal. Naopak. Před půlnocí už bylo všude tolik lidí, že se sotva dalo projít z jedné strany obchodu na druhou a před těmi obchody, které otevíraly až o půlnoci se stály fronty. V soutěži o nejdelší frontu bezkonkurenčně vyhrál Nike, kde postávalo několik stovek lidí. Trochu mě překvapilo, že se po otevření dveří fronta rázem proměnila na utíkající dav. Do 5 minut se tak obchod naplnil až po střechu a lidé ho vzali solidním útokem (k čemuž hrál mimochodem živý DJ). 

![](../wp-legacy-content/2012-11-22-23.41.20-300x225.jpg)  
_fronta před Nike_

**A ceny?** Všechny **boty** stály kolem **500-600Kč** (nikoliv jenom ty superhnusné ve velikosti 34 jako u nás), **trička 150-200Kč** (včetně i těch funkčních), šortky to samé... vlastně **skoro všechno tam stálo kolem 200Kč**. Věci se samozřejmě nezkouší, ale rovnou házejí do připravených tašek. Pak bylo potřeba si vystát ještě hodinovou frontu na kasy a jako odměnu mi v tom zmatku přihodili do tašky i sadu ponožek, které jsem si nekoupil/neplatil (nejspíš od sousedního zákazníka), což jsem zjistil až doma. 

![](../wp-legacy-content/2012-11-23-00.24.091-300x225.jpg)  
_... a uvnitř_

**A ostatní obchody?** Ty měly vůči českým poměrům ceny ještě mnohem směšnější. Např. rifle značky **Tommy Hilfiger** či **Calvin Klein** do **400Kč**. A opět - parádní, pohodlné a normální velikosti (aneb troje jsem si koupil). Když to shrnu, tak **za nějakých 8000Kč jsem si koupil nový šatník** (prakticky vše kromě zimní bundy, zato však i včetně několika párů bot, čepic, rukavic...). Slevy nejsou jenom na oblečení, ale třeba i na elektroniku. Do obchodů s ní jsem raději ani nechodil. A tohle vše se vztahuje i na **e-shopy**, na kterých padla magická hranice 1 miliardy dolarů. Nicméně je to trochu divné, jelikož e-shopy mají svůj vlastní svátek - **Cyber Monday**, který probíhá dnes (přece jen jsem neodolal a koupil si aspoň sluchátka). http://www.youtube.com/watch?v=8O6IMYSSs7c 

Walmart

Během Black Friday je každoročně zraněna spousta lidí a před 4 lety dokonce byl dokonce jeden člověk i ušlapán k smrti. Tím je proslulý hlavně **Walmart**, který cílí na tu nejchudší část obyvatel. Pokud však nakupujete v trochu rozumnějších oblastech, tak je to celkem v pohodě (kolem 5. hodiny ráno už to vypadalo i jako normálně během dne u nás :-)). Navíc poprvé všude zněly profláknuté americké vánoční koledy, což ve mě vyvovalo vzpomínky na Sám doma a dobrou náladu. :)

## Comments

**[Marek](#33529 "2012-11-30 19:31:35"):** Masakr... na to bych už nejspíš neměl nervy... smekám, že jsi to dokázal. :D Btw, dalo se tam sehnat i opravdu kvalitní oblečení (bio... fairtrade)?... či jde o standartní konzum značky?

**[Vojtěch Mikšů](#33530 "2012-11-30 20:25:39"):** No neznám žádné bio/fairtrade značky, takže nevím jestli se zrovna v tomhle outletu také vyskytují. Nicméně Black Friday slevy jsou všude a na všem, takže pokud ne zde, tak jinde by se určitě tyto obchody daly najít (případně i na internetu).

