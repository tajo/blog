---
title: Nepřekonatelný poker
path: /neprekonatelny-poker/
layout: post
date: 2008-09-07
---

Propadl jsem nové závislosti - pokru. Většina neznalců ihned prohlásí, že je to ztráta peněz a času. Někteří natvrdlejší i prohodí nějaký blábol o herních automatech. Poker je ale naopak velice strategická a složitá hra. Svojí komplexností nemá daleko například od šachů. I zde se uplatní zdravá chuť riskovat a talent pro taktiku. I tato hra má určitý rytmus. ![](../wp-legacy-content/poker.jpg) Snad nejpovedenější varianta je Texas Hold'em ve verzi No Limit (tedy možnost vsadit veškeré své žetony kdykoliv) . Je také nejhranější na světě. Pravidla pokru jsou na první pohled velice jednoduchá - každý má v ruce 2 karty a 5 se jich postupně objeví na stole. Následně vyhrává ten s nejlepší výherní kombinací, kterých je 14. Pravé umění je ale v tom umět číst hru, prokouknout soupeřovi karty a nakonec mu i vnutit karty, které ve skutečnosti nedržíte. Vše se odvíjí od sázek. Existuje nepřeberné množství článků, které se zabývají různými fázemi hry a například i pokrovou matematikou, která je také velmi důležitá. Vždyť se jedná vlastně o porovnávání pravděpodobností. Zatím hraji pouze cash game naživo nebo freerolly. Včera jsem dosáhnul snad největší úspěchu ve své krátké kariéře. Ve freerollu na bwin jsem se z 3000 hráčů po 5h podíval až na finálový stůl a obsadil nakonec krásné 10. místo. Bohužel se zrovna nehrálo o peníze, ale o free tickets (pro prvních 15.) na finále Poker Island ve kterém se bude hrát o 10 000$, ale hlavně o letenku na Ibizu do nejvybranější pokrové společnosti. Tam budou borci soutěžit o kontrakt s bwin za 100 000$. Bohužel mám na bwin tak trochu fake účet, tudíž se mě to moc netýká (i když mám příležitost si zahrát s těmi nejlepšími). Alespoň jsem ale získal první větší zkušenost a znamení, že bych to brzy měl zkusit i s penězi on-line. :-)