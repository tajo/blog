---
title: Zase o dvojku línější
path: /zase-o-dvojku-linejsi/
layout: post
date: 2008-06-27
---

[vytahování se] Dnes byl slavnostní den. Předávaly se číslíčka v úhledném rámečku (čti: vysvědčení). I tentokrát se mi podařila věc pro někoho na vyšším gymplu nevídaná - na druhé straně se na mě usmála fráze: "Prospěl s vyznamenáním". Ale žádná sláva. Průměr klesl na **1.46**, což značí **6 dvojek** a **7 jedniček**. Opět jsem byl o dvojku línější. Krom vyznamenání jsem se dočkal také dalšího ocenění - **2 ředitelských pochval ** za úspěšnou reprezentaci školy v šachách a za články otištěné v MF Dnes. Dvojka sem, dvojka tam, komu na tom sejde. Snad jediná věc, která mě motivuje, je představa, že se nebudu muset tak jako ostatní stresovat s příjímacím řízením na VŠ. Konkrétně na ČVUT stačí na většinu fakult průměr z matiky/fyziky do 1.5, což se mi zatím daří na výbornou. Ale známky jsou přeceňované. Jak může vůbec někdo vměstnat půlroční "úsilí" do něčeho tak malého a strohého jako je známka? Těžko. Někdy je ale legrační, kolik jsou lidi pro dobré známky obětovat. Mít vyznamenání za cenu každodenní 5h přípravy? Nikdy! Dnes také startují velké letní prázdniny, ty největší však právě dnes po 10 měsících skončily :-) Tak zase za půlrok. [/vytahování se]
