---
title: Elmex a Curaprox - záruka zdravých zubů
path: /elmex-a-curaprox-zaruka-zdravych-zubu/
layout: post
date: 2008-06-14
---

Bolí vás zub? Styďte se! Copak nevíte, že se zuby mají čistit min. 2x denně a ideálně po každém jídle? Péče o vlastní chrup by se neměla podceňovat. Určitě patří mezi jednu z oblastí, na které byste rozhodně neměli šetřit a to jak časově, tak i peněžně. "Zdravé zuby" opravdu obsahují slovo "zdraví" a zdraví je důležitější než vše ostatní. Pokud jste konečně pochopili, jak moc jsou zuby důležité a máte konečně chuť pro sebe něco udělat, tak čtěte dále. [Jak na techniku čištění se dočtete například zde](http://www.zubari.cz/hygiena/navody/jakcistit.php). Až budete mít výše uvedené v malíku je na čase vyhodit starou zubní pastu a kartáček. Shrnu to jednoduše a jasně - **nejlepší zubní pastou ze všech je ELMEX**. Že jste to nikdy neslyšeli? Tak už to bývá. Dobré výrobky nepotřebují reklamu. Zahoďte Colgaty, Signaly a Sensodyny (ty snad musí vyrábět dle reklamy Dove). 

![Elmex](../wp-legacy-content/elmex.jpg) _Zubní zázrak Elmex_ **Proč právě ELMEX?** \- jako jediný výrobce na světě používá aminfluoridy, které jsou mnohem účinnější než jakékoliv jiné fluoridy v ostatních formách (například fluorid sodný) \- je nejlepší prevencí proti zubnímu kazu \- dokáže menší kaz v zárodku dokonce vyléčit \- má vynikající chuť a nepění jak mýdlová voda (což zvláště oceníte pokud si zuby čistíte déle než 30s) _Cena: 80kč_ Pokud chcete být opravdu důslední je velmi vhodné používat i další z řady produktů tohoto prvotřídního švýcarského výrobce - **Elmex gelée**. Jedná se o gel, kterým si jednou za týden vyčistíte na noc zuby (nevyplachujete vodou) a necháte působit. **Proč používat ELMEX gelée?** \- obsahuje aminfluoridy \- silně fluoriduje a mineralizuje zubní sklovinu a tím jí chrání \- zabraňuje přecitlivělosti zubních krčků \- dokáže léčit menší zubní kazy _Cena: 150kč_ Existuje zajímavý test jak vyzkoušet jeho kvality. Vezmete si vajíčko (skořápka je podobná sklovině) a půlku potřete Elmex gelée. Následně vajíčko potopíte do octa (kyselina). Půlka kde není Elmex gelée se začne demineralizovat (dělají se bublinky), tam kde ochranná vrstva je se nic neděje. 

![Elmex gelée](../wp-legacy-content/elmex_gelee.jpg) _Elmex gelée_ A nyní zbývá (tedy ještě krom zubní nitě, kterou si rovněž můžete zakoupit od výrobce Elmexu) pouze zubní kartáček. Stejně důležitý jako štětec pro malíře. Nenechte se však opět zlákat masovou propagací "geniálních" a superpružných ohýbacích šmejdů z televize. Kvalita je úplně v něčem jiném. Nazývá se **Curaprox**. **Proč používat Curaprox? ** \- technologie Curen - každé vlákno je zaobleno zvlášť (ne střiženo do špičky) ! \- nejlepší varianta Ultra Soft má více jak 5500 vláken! \- má malou hlavu kartáčku, dostane se do těžko dostupných míst \- jedná se o švýcarský výrobek nejvyšší kvality pro profesionály \- je extrémně jemný a nepoškrábe zubní sklovinu _Cena: 80kč_

![Curaprox](../wp-legacy-content/curaprox.jpg) _Zubní kartáček snů Curaprox_ A nakonec mé osobní zkušenosti. Jelikož jsem se nenarodil zrovna s dokonalým chrupem, stihl mě těžký osud nošení fixních rovnátek. V kombinaci s dětskou leností a špatným kartáčkem i pastou jsem se brzy dočkal i prvního kazu. Díky zubařce (v rodině) jsem však došel k osvětě a začal používat výše uvedené. **Podařilo se mi vyléčit 2 zárodky zubních kazů, nevím co je to zubní kámen a nemám problém se zakousnout do sladkého ani zmrzliny.** Nedávno jsem byl nucen si zuby vyčistit normálním kartáčkem. Teprve pak jsem si uvědomil jak je Curaprox Ultra soft boží. Normální kartáček vám pak bude připadat jako rejžák. Úplně se budete bát, že vám poškrábe a poškodí zuby, že vám rozdrápe do krve dásně. Hrozný pocit. Nebuďte lhostejní vůči svému zdraví. Investici cca za 300kč se vám bohatě vrátí a čištění zubů vás možná i začne bavit. S nepěnící pastou nemusíte totiž sebou přenášet umyvadlo a tak není problém například tuto ústní hygienu provádět při sledování TV. **Výrobky Elmex a Cupraprox si prostě musíte zamilovat!** _P.S. Šmrdlátka na baterky nejsou vhodné ani na čištění bot. _
