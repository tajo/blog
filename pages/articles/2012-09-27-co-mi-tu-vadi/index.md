---
title: Co mi tu vadí?
path: /co-mi-tu-vadi/
layout: post
date: 2012-09-27
---

Abych jenom všechno nevychvaloval, jsou tu i věci, které mi vadí, či mě nějakým způsobem iritují. Většinou jsou to však jenom maličkosti. Tady je můj seznam po měsíci (řazení je náhodné): 1) **Americké pivo** \- Je hnusné a drahé. I ten nejlacinější výplach stojí více než u nás Pilsner. Navíc tím že si připlatíte si moc nepomůžete. Pokud chcete slušnější pivo, tak musíte šáhnout po tom evropském a za něj dáte v přepočtu min. nějakých 35 Kč. Za importovanou Plzeň cca 45Kč (obojí přepočteno na půl litr, zde se prodávají 0.3). A to jsou ceny v supermarketu, o cenách v hospodě se raději ani zmiňovat nebudu. 2) **Že nemůžete pít alkohol na ulici** \- To je v kombinaci s tím, že je často potřeba urazit značnou vzdálenost pěšky, naprd. Takové to naše pivo na cestu je prostě fajn. Ovšem tohle se nevztahuje jenom na ulice, ale obecně na veřejné prostranství - tedy třeba i parky a když jste venku, tak je potřeba si na to dát pozor. A i když si nesete nerozbalený "six pack", tak si ho raději máte strčit do tašky... 3) **Můžete pít a vstoupit do baru až od 21 let** \- A třetí alkoholový hate. Tohle by mi nemuselo vzhledem k tomu, že je mi právě 21 let, moc vadit. Nicméně potíž je v tom, že většina lidí, které znám, jsou mladší (typicky lidé z koleje), takže s nima nemůžete zajít na jedno, což je škoda. 4) **Že je všechno přeslazené** \- Dobře, všechno ne, ale spousta věcí ano. Je moc pěkné, že mají v regálu 250 různých typů vloček, cornflakes a musli, když se nedá najít ani jedno, které by neobsahovalo cukr. Kafe ze školních zařízení? Supersladké, yuck. 5) **Jídlo z cafeterie** \- Polovina jídel je bez chuti. Typicky se to týká sýrů - je to jenom mazlavé cosi. Navíc mi už opravdu chybí polévka. Království za nějaký dobrý vývar. 6) **Městská doprava** \- Až zas někdo nazve pražské MHD "sockou", tak ho praštím. Teprve tady si člověk uvědomí, jak propracovaná, čistá, rychlá a levná doprava v Praze je. Tady jezdí jen pár linek hrůzně vyhlížejících autobusů, které jsou navíc drahé a z jejich uživatelů jde respekt. Takže tu vlastně máte 2 možnosti - chodit pěšky nebo se k němu pozvat do auta. 7) **Internet** \- HD video na YouTube bez sekání? Zapomeňte. Tohle je opravdu technická škola v zemi, kde vynalezli internet? 8) **Mobilní operátoři** \- Je to neuvěřitelné, ale situace je tu ještě o něco horší než u nás. Na výběr máte jen ze 2 operátorů - AT&T a T-Mobile (jediní GSM operátoři). Přičemž u AT&T snad ani není tarif, při kterém byste si nemuseli pořídit i mobil. No a u T-Mobile je zas potíž v tom, že používá nějaké exotické 3G, takže pokud si přivezete telefon z Evropy, tak vám bude fungovat maximálně Edge. Za 30USD dostanete neomezené SMS, 150min a 5GB dat včetně 4G. Jelikož jsou mi ty data celkem k prdu, tak jsem musel najít něco jiného. No a nic rozumného se už v nabídce nenachází. Takže jsem přešel na "pay as you go", bohužel v něm není internet a přeci jen by se i ten EDGE občas hodil. Takže to budu řešit tím, že si ho občas aktivuju za 2USD/den. Jinak samozřejmě pokud bych tu žil déle, tak si lze pořídit 2 letý kontrakt a takový iPhone 5 vyjde na 4000Kč, což už je fajn, ale bohužel. A to je pro dnešek vše. Uvidíme, co mě bude štvát za další měsíc.
