---
title: PlayOK.com - nejlepší herní server
path: /playokcom-nejlepsi-herni-server/
layout: post
date: 2008-07-23
---

Pokud se soustavně věnuji nějaké hře na PC, tak jsou to šachy. Nezáleží kolik hodin denně odehrajete, ani jaké máte herní vybavení v podobě silné grafiky a luxusní progamming myši.  Je to čistá fair-play hra, jak pro notoriky, tak i pro začátečníky. Jediná podmínka je mít nelagující připojení k internetu (lag se bere jako několika sekundový výpadek, ne pouhých 400ms, jako je tomu v 3D FPSkách). Nikoho asi moc nebaví hrát s ultimátním UI v podobě dokonalého Fritze 11 Deluxe. Program, který nezná chyby. Z proher se člověk učí a v šachách to platí dvojnásob, ale všeho moc škodí. Fritz může taktéž dost silně ovlivnit vaši reálnou hru s živým soupeřem. Nebudete se totiž nikdy pokoušet oblafnout soupeře kombinací, která má nenápadnou silnou odpoveď, protože víte, že Fritz ji vždycky najde.  Šup tedy na internet. Ač se to nezdá, šachy můžou být extrémně adrenalinové. Téměř 90% hráčů dává na internetu přednost bleskovému šachu, což v praxi znamená, že každý z hráčů má pouze 3 minuty na svoji hru! Po uplynutí této doby partii prohrává. Přidejte k tomu soutěžní žebříček a turnaje pro desítky lidí. Často se stává, že vám vítězství spadne do klína pouze o **0,5s**! Nebo naopak, což mívá dost depresivní účinky. Když máte pár sekund začínáte dělat chyby. Musíte najít správný balanc mezi přemýšlením a rychlým taháním. Pro úspěch je potřeba obojí. Osobně za nejlepší (čistě internetový) šachový server pavažuji [PlayOk.com](http://www.playok.com/intl/cs/sachy/) (dříve pod názvem Kurnik). Hrát můžete okamžitě. Stačí vytvořit hru jako host a následnou URL poslat někomu na ICQ. Je to ideální varianta pro hraní s přáteli. 

![](../wp-legacy-content/playok.jpg)_PlayOK.com - šachový stůl_

Opravdová legrace, ale začíná pro registraci. Každý hráč má přiřazené ELO. S klasickým reálným ELO ale nijak nesouvisí. Funguje pouze v rámci tohoto serveru. Nicméně tak nějak platí, že zdejší ELO je oproti tomu klasickému o 200 bodů podhodnocené. Pokud tedy máte na PlayOk ELO 1500, ve zkutečnosti by to odpovídalo tak 1700. Samozřejmě to je pouze velký odhad. Není problém si během 1h pokazit, či vylepšit tento ranking klidně i o 100 bodů. Klasické ELO je trošku na delší lokte. **Hrát můžete ve 2 režimech.** Můžete se připojit do jedné z cca 20 místností a tam si k někomu přisednout, či si založit vlastní stůl. Vlastník stolu může nastavit parametry jako _čas, přidávaný čas (za 1 tah), heslo, minimální ELO, vracení tahů_ (blbost, v šachách se nic nevrací). Tato varianta má nevýhodu v tom, že s vámi nebudou chtít hrát ELOvě lepší hráči. Tady skvěle platí "_vrána k vráně sedá_". Samozřejmě se bojí prohry a prudkého poklesu jejich ratingu. V případě, že by vyhráli, tak si beztak moc nepolepší. Ostatně tak to funguje i v normálním šachovém světě. Proto jako lepší variantu vidím tamní turnaje. Turnaj můžete (po nějakém nahraném čase)  založit i vy. Vlastník turnaje nastaví _počet kol, čas pro hru, čas startu turnaje_ atd. Vše se hraje pouze švýcarským systémem. Tedy vždy vám počítač vybere soupeře s nejbližším počtem doposud získaných bodů. Kromě systému "každý s každým" je to vlastně jediná pořádná možnost. Výhodou je to, že si (občas) zahrajete i s opravdovými velmistry. Je to nejrychlejší způsob jak se dostat k lepšímu ELO. Ale pozor, celá hra má jeden velký háček - **musíte celý turnaj dohrát až do konce!** Pokud se například po prvním kole odpojíte, prohrajete všechny zbývající hry plus se vám jako bonus sníží váš rating. Taktéž prodlevy mezi jednotlivými zápasy jsou max 3min, poté se vám zápas zkontumuje. Pokud tedy nemáte vyhrazený čas, nepouštějte se do delších turnajů. Pokud budete hrát například turnaj o 10 kolech - 10 min. Můžete počítat až s 4h trváním! Nejčastěji se ale hrají turnaje na 5 kol s časem 3 min, což je otázkou maximálně 45 minut. Celý server PlayOK je velice propracovaný. Není problém si následně partie projít a analyzovat. Můj nick je **[tajo21**](http://www.playok.com/intl/cs/stat.phtml?gid=ch&uid=tajo21). Pokud máte zájem si se mnou zahrát napište (využít můžete i tamní komunikační systém)  :-). Společně s poslechem odpovídající hudby (například rytmického Bizeta nebo jemného Vivaldiho)  se jedná o nejlepší herní a odpočinkový zážitek.

## Comments

**[dark orbit](#17430 "2009-05-08 23:38:22"):** diky za tip, playok musim vyzkouset, jeste jsem o nem neslysel

