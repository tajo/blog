---
title: Orientation week
path: /orientation-week/
layout: post
date: 2012-09-01
---

Orientation week je něco, co mi při nástupu na ČVUT zatraceně chybělo. Šli jsme hned na první hodinu aniž bychom dostali alespoň základní info o tom, jak škola vlastně funguje. A co teprve seznamování se s ostatními spolužáky? Maximálně jsme se mohli virtuálně oťukat přes facebook skupinu. To bylo vše. Ty první hodiny plné ticha, kdy skupina geeků sedí v třídě, nikdo nic neřiká a čeká se na příchod profesora, mě straší ještě teď. Jasně, nakonec se ledy prolomily, ale trvalo to. Zbytečně dlouho. **MSOE**? To je kompletně jiná pohádka a úplně jiný přístup. Do Milwaukee jsme dorazili dokonce 6 dní před začátkem orientation weeku a ani po těch 6 dní jsem se chvíli nenudil, což je obzvláště pozoruhodné, jelikož jsem měl jen velmi omezený přístup k internetu. Postupně se nás totiž ujali hned 4 lidi. První z nich je náš **RA**, což je student (jmenuje se Ben), který má na starost patro. Vzal nás autem na nákupy a celkově pořád organizuje společné akce. Štafetu přebral Honzův kamarád kamárada (Bart) a tak jsme se podívali do pár **restaurací**, **muzea**, **[ComedySportz](http://www.comedysportzmilwaukee.com/main_page.html) **etc. Pak jsme narazili i na Tylera, který nás vzal na **house párty** a následně i Kevina, který nás už jako 4. v řadě provedl městem (poslední 2 zmíněné známe z Prahy). Takže už před začátkem orientation weeku jsme byli zorientování víc než dobře.  Taky jsme se seznámili s Nickem, což je jakýsi organizátor zábavy z řad MSOE a Calebem, se kterým jsme skoro rok před příjezdem komunikovali. **Orientation week** začal tím, že jsme byli rozřazeni do skupin po 7, které vedl další student, tentokrát nazýván jako **peer assistant**. A ano, i ten nás opět provedl městem a jeho úkol je opět **pomáhat, seznamovat a vysvětlovat**. Orientation week se skládá v podstatě z těchto věcí:** jídlo zdarma**, pár hodin o tom jak se učit, co máme očekávat, **jídlo zdarma**, organizační věci,** jídlo zdarma** a v neposlední řadě **jídlo zdarma**. Jakoby nestačilo, že díky skvělému dealu tu už tak máme víceméně všechno jídlo zadarmo, cpou ho do nás ještě i takhle. Člověk si tak vlastně musí občas vybírat, na které free food vlastně půjde. Btw i na těch seriózních hodinách rozdávali jídlo, když člověk alespoň minimálně spolupracoval. Pěkné na tomhle týdnu je, že RA a peerové dostanou jakýsi budget, který mohou pro svoji skupinu/patro utratit. A tak jsme si třeba zašli na **pizzu, zmrzlinu**, na burger do **Five Guys**, uspořádali** turnájek ve stolním tenisu o ceny** v hodnotě 100USD (a to jsme k tomu ještě měli připravený sud, bohužel jen děsně hnusného nealko piva, ale i tak), který jsem samozřejmě vyhrál a tak se na mě mj. těší bageta od **Jimmy Jons** :-) . Z dalších zajímavých aktivit jsme se třeba ještě zúčastnili [Scavenger huntu](http://en.wikipedia.org/wiki/Scavenger_hunt) (který jsme jako patro vyhráli a dostali tak gift cards do **Subway**), **bruslili** jsme na MSOE zimním stadionu a zítra jdeme prohlídku úžasné **plachetnice**.  Mimochodem v areálu školy je **game room**, kde jsou zdarma k dispozici 2 fotbálky, 4 kulečníky, 2 pinčesové stoly a něco jako curling na stole. Jo a taky si tu můžeme zdarma libovolně tisknout. :) /[Detailní program orientation weeku](http://www.msoe.edu/life_at_msoe/campus_activities/events/WelcomeWeekSchedule2012-8-17.pdf) \- pozor je to dlouhé čtení./ Co se týče školy, tak jsme poznali také další lidi, kteří nám budou pomáhat - člověka, který nám pomůže například s psaním esejí, studijní poradce pro náš obor (sestavuje nám rozvrhy) a mentora. Jestli chtěli, abychom si něco zapamatovali, tak to bylo sdělení: "_Ptejte se, ptejte se a ptejte se. Neexistuje hloupá otázka. Jsme tu všichni pro vás._" Variace na tohle sdělení jsem slyšel tenhle týden snad 100x. No jsem na to zvědav, v úterý to začne. :) Posledních 11 dní bylo jednoznačně nejzajímavějších, nejintenzivnějších a nejzábavnějších v mém životě. Stačilo  jenom na všechno přikývnout a aktivně se zapojit. V kombinaci s přátelskou povahou amíků se z toho navíc stal také supernetworkingový týden. Už teď tak nějak mám v sobě pocit, že se mi odsud nebude ani trochu chtít.
