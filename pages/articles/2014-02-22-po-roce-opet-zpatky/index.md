---
title: Po roce opět zpátky
path: /po-roce-opet-zpatky/
layout: post
date: 2014-02-22
---

Blogování v angličtině mě přestalo bavit a tak jsem opět zde. Ono mě hlavně v první řadě ani nikdy bavit nezačalo. Myslel jsem si, že anglicky psaný blog bude mít možnost zasáhnout větší okruh čtenářů, na druhou stranu mi nedošlo, že s větším publikem přichází i větší konkurence. Bylo tedy podstatně náročnější vybudovat nějakou rozumnou návštěvnost a odezvu. A co si budeme namlouvat, psát v angličtině a psát stylově v angličtině jsou 2 dost odlišné věci. Tudíž se vracím zpět k osvědčenému blogování zde. Další argumentem pro oživení, jak jsem se po návratu do ČR dozvěděl, je také to, že díky tomuto blogu dnes spousta lidí studuje v zahraničí, či jim jiným (dobrým) způsobem ovlivnil život a to se počítá především, ne? Mám nyní v hlavě spoustu témat, která bych tu rád rozpracoval. Chtěl bych se vrátit trochu do minulosti a napsat něco o tom, jak složité (jednoduché) je získat v USA zajímavou stáž, jak jsme v létě cestovali v Americe téměř bez příprav, či jaké to je se vrátit po více než roce domů. A také se mi nabízí spousta aktuálních témat - International Student Club na ČVUT, akademický senát, poslední semestr školy a bakalářka, stipendium a přihláška na Georgia Tech  a tak podobně. Překážkou k oživení webu byl jeho vzhed, který byl v mých očích už silně zastaralý a nepěkný. A tak jsem se rozhodl pro jeho kompletní redesign. Nese se v duchu maximální jednoduchosti, čistoty a čitelnosti na všech zařízeních. Tak snad se vám to líbí