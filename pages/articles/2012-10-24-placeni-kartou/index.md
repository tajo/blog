---
title: Placení kartou
path: /placeni-kartou/
layout: post
date: 2012-10-24
---

Tohle je jenom jedna z takových těch malinkatých drobností. Placení kartou. Narozdíl od ČR tu terminál najdete snad úplně všude. Důkazem budiž, že jsem ještě ani jednou nemusel použít ATM a to jsem s sebou měl při příletu jen necelých $200 v hotovosti. Jeden podstatný rozdíl tu ale je. U nás totiž prakticky vždy placení funguje přes **čip** a zadání **PINu**, což je relativně bezpečné a ospravedlňuje to malé zdržení. Tady to funguje jinak - všude vám projedou jen onen **pásek** (většinou si "swipenete" sami). Pokud navíc platíte jen něco menšího, tak máte hotovo. Pokud je částka vyšší, tak se musíte ještě podepsat. Je to sice rychlejší zato ale **mnohem nebezpečnější**. Na co mi pak je, že mám zakázané platby po internetu, když mi může po zcizení karty odsát účet i ten největší žebrák, který ani nemá počítač. Navíc důchodci tu mají ještě v oblibě vypisovat šeky, což by trvalo dlouho i mladému člověku, kterému se ještě netřesou ruce. Jasný, vypadá to hrozně stylově, ale pro zaplacení 5 rohlíků v supermarketu se to rozhodně nehodí. 

![](../wp-legacy-content/slide-300x200.jpg)
